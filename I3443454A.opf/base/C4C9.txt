༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG14523
11KG15676
ImageGroup:
ISBN:
.
LCCN:
n/a
Title:
ཇ་ཤིང་མེ་ཏོག་མ།
||ja shing me tog ma/
Author:
Descriptor:
Original Publication:
In/a
n/a;n/a
Iha sal
bod ljongs mi dmangs dpe skrun khang/
Place:
Publisher:
Date:
Volume:
Total Volumes:
I
TBRC Pages:
Introductory Pages:
llc
Text Pages:
Scanning Information:
n/a
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 10/2013



Class No:
Acc. No. P: /2696
LTWA (Manuscript)
DHARAMSALA. H.P.
བོད་ཀྱི་དཔེ་མཛོད་ཁང་།
ང་ཤིང་མེ་ཏོག་མ།
(ཧྥ་རན་སི་ཀྲུང་མ་གཞོན་པས་བརྩམས།
ཨོ་རྒྱན་རྡོ་རྗེས་བསྒྱུར།
བོད་ལྗོངས་མི་དམངས་དཔེ་སྐྲུན་ཁང་།



图书在版编目(CIP)数据
茶花女:藏文(法)小仲马著;伍金多吉译,拉萨,西藏
人民出版社,2009.7(2010.5 重印)
ISNB 978-7-223-02663-5
I.茶…II.0小…2伍…山,长篇小说 - 中国-当代一
藏语 N. 1247.5
中国版本图书馆 CIP 数据核字(2009)第079403号
茶花女
作者 [法国]小仲马
翻译 伍金多吉
责任编辑,顿珠平措
封面设计 格罗
出版发行 西藏人民出版社(拉萨市林廓北路20号)
刷 拉萨福印刷有限责任公司
开 本 850×1168 1/32
张 12.25
数 210千
次 2009年6月第1版
次 2010年5月第2次印刷
数 3,001-7,500
书 号 ISBN978-7-223-02663-5
定 价19.50 元
印开印字版印印书定
版权所有翻印必究
(如有印装质量问题,请与出版社发行部联系调换)
发行部联系电话(传真):0891-6826115



དཀར་ཆག
7)
སྒྱུར་མཁན་གྱི་གཏམ།
ཇ་ཤིང་མེ་ཏོག་མ།
... (1)
ཞར་བཀོད།
ཀྲུང་མཱ་གཞོན་པའི་ལོ་རྒྱུས་དང་གསར་རྩོམ་གྱི་ལོ་ཚིགས། ..……(358)
མཇུག་བྱང་།
..….. (378)



སྒྱུར་མཁན་གྱི་གཏམ།
ཡཱ་ལི་ཧྲན་ཏཱ་ཀྲུང་མཱ་གཞོན་པ་(སྤྱི་ལོ་1824-1895)ནི་དུས་རབས་
བཅུ་དགུ་པའི་ནང་སྙན་གྲགས་ཤིན་ཏུ་ཆེ་བའི་ཧྥ་རན་སིའི་བརྩམས་སྒྲུང་མཁས་
ཅན་དང་ཟློས་གར་མཁས་ཅན་ཞིག་ཡིན། ཁོང་གི་དཔེ་མཚོན་བརྩམས་ཆོས་ལ་
བརྩམས་སྒྲུང་《ཇ་ཤིང་མེ་ཏོག་མ་》དང༌། གཏམ་བརྗོད་ཟློས་གར་《མཐོ་རིམ་
སྤྱི་ཚོགས་ཀྱི་ཕྱེད་ཀ་》《གསེར་དངུལ་གྱི་གནད་དོན་》《བྱི་ཕྲུག་》《སྐུ་ཞབས་
ཨའར་ཧྥུང་སི་》སོགས་མཆིས་མོད། འོན་ཀྱང་སྙན་གྲགས་ཡོངས་སུ་ཆོད་ཅིང་
ཧྥ་རན་སིའི་རྩོམ་རིག་ལོ་རྒྱུས་ཐོག་གལ་ཆེའི་གནས་བབ་བཟུང་བ་ནི་བརྩམས་
སྒྲུང་《ཇ་ཤིང་མེ་ཏོག་མ་》འདི་ཉིད་དོ། །
བརྩམས་སྒྲུང་འདི་སྤྱི་ལོ་1847ལོའི་ལོ་མཇུག་ཏུ་བརྩམས་པ་དང་། སྤྱི་ལོ་
1848ལོར་ཧྥ་རན་སིའི་གྲོང་ཁྱེར་པཱ་ལི་རུ་དཔེ་སྐྲུན་བྱས་རྗེས་པཱ་ལིར་སྙན་གྲགས་
ཡོངས་སུ་ཁྱབ་པར་གྱུར། །
བརྩམས་སྒྲུང་འདི་ནི་ནམ་ཡང་ཉམས་པ་མེད་པའི་བརྩམས་ཆོས་ཤིག་
ཡིན་ཞིང༌། འདིའི་ནང་བརྗོད་པ་ནི་སྙན་འཇེབས་ཡིད་དབང་འཕྲོག་པ་དང་།
མིག་ཆུ་ལྷུང་ལྷུང་ཤོར་བའི་སྒྲུང་གཏམ་ཞིག་སྟེ། སྒྲུང་གཏམ་དེའི་ནང་བུད་མེད་
མི་སྣ་གཙོ་བོ་མཱ་ཀེ་ལི་ཐེ་དང་སྐྱེས་པ་མི་སྣ་གཙོ་བོ་ཨར་མའང་བར་གྱི་བརྩེ་དུང་
གི་བགེགས་བར་ཞིབ་བརྗོད་བྱས་པ་བརྒྱུད་མ་རྩ་རིང་ལུགས་ཀྱི་བསམ་བློའི་རུལ་
བསླད་འོག་གི་མི་གཤིས་རྡོག་པས་བརྫི་བ་དང་། འདྲ་མཉམ་རྒྱབ་ཏུ་བསྐྱུར་བ།
བརྩེ་དུང་ལ་གཏོར་བཤིག་གཏོང་བའི་རྫུན་བཟོ་དང་གདུབ་རྩུབ་ཀྱི་ཀུན་སྤྱོད་ལྟ་
བ་ཐེར་འདོན་བྱས་པ་དང་། དེར་དགག་རྒྱག་དང་ཁ་རྡུང་ཚ་ནན་བཏང་ཡོད།
དེ་ནི་རྩོམ་པ་པོའི་སེམས་གཏིང་གི་ན་ཟུག་ལས་ཕྱུང་བའི་འབོད་སྒྲ་ཞིག་ཡིན། །
བརྩམས་སྒྲུང་འདི་ཁྱོན་ལེ་ཚན་ཉེར་བདུན་དུ་དབྱེ་ཡོད་ཅིང་། དེའི་ཁྱད་
ཆོས་གཙོ་བོ་ནི་སྒྲིག་གཞི་འོས་འཚམས་པ་དང་། ཞིབ་འབྲི་དོ་ནན་པ། མི་སྣའི་
-
1
-



T
གཟུགས་བརྙན་གསོན་ཉམས་ལྡན་པ། ཚིག་སྦྱོར་ཡིད་དབང་འཕྲོག་པ་སོགས་
ཀྱི་སྒོ་ནས་འཁོན་འཛིན་དང་སྤྲོ་སེམས་ཅིག་ཅར་དུ་མཚོན་པར་བྱས་ཡོད།
ད་ལྟའི་འབྲེལ་ཡོད་ཡིག་རིགས་ལས་ངོ་སྤྲོད་བྱས་པ་ལྟར་ན། བརྩམས་
སྒྲུང་འདིའི་ནང་གི་བུད་མེད་མི་སྣ་གཙོ་བོ་མཱ་ཀེ་ལི་ཐེའི་མ་དབྱིབས་ནི་པཱ་ལིའི་
སྨད་འཚོང་མ་ཨའར་ཧྥུང་ཞི་ནཱ་ཕུའུ་ལའེ་ཞི་ཡིན་ཞིང༌། བརྩམས་སྒྲུང་འདི་
ཁོང་མོའི་བརྒྱུད་རིམ་གྱི་འགྱུར་ལྡོག་ལ་ལྟོས་ཏེ་གསར་རྩོམ་བྱས་པ་ཞིག་ཡིན།
ཨའར་ཧྥུང་ཞི་ནཱ་ཕུའུ་ལའེ་ཞི་དང་ཀྲུང་མཱ་གཞོན་པའི་བར་བརྩེ་དུང་གི་རྙོག་
ཟིང་དུམ་བུ་ཞིག་བྱུང་མྱོང་བ་སྟེ། བརྩམས་སྒྲུང་ནང་གི་བུད་མེད་མི་སྣ་གཙོ་བོ་
མཱ་ཀེ་ལི་ཐེ་དང་སྐྱེས་པ་མི་སྣ་གཙོ་བོ་ཨར་མའང་བར་གྱི་བརྩེ་དུང་གི་སྒྲུང་གཏམ་
དེའི་རྨང་གཞི་ནི་ཨའར་ཧྥུང་ཞི་ནཱ་ཕུའུ་ལའེ་ཞི་དང་ཀྲུང་མཱ་གཞོན་པ་རང་ཉིད་
བར་བྱུང་བའི་བརྩེ་དུང་གི་རྙོག་ཟིང་དེ་ཡིན་པར་བརྗོད།
བརྩམས་སྒྲུང་འདི་གཏམས་པ་ནས་མི་རིང་བར་རྩོམ་པ་པོ་རང་ཉིད་ཀྱིས་
གཏམ་བརྗོད་ཟློས་གར་གྱི་འཁྲབ་གཞུང་དུ་བཅོས་སྒྲིག་བྱས་པ་དང༌། ཁ་བྱང་
དུ་སྔར་བཞིན་《ཇ་ཤིང་མེ་ཏོག་མ་》ཞེས་བཏགས། འོན་ཀྱང་བརྗོད་དོན་གྱིས་
མ་རྩ་རིང་ལུགས་ཀྱི་མཐོ་རིམ་སྤྱི་ཚོགས་ཀྱི་ཁེ་ཕན་ལ་ཕོག་ཐུག་བཏང་བས་“ ཟློས་
གར་དེ་ཀུན་སྤྱོད་ཚད་ལྡན་དུ་གཏོང་བ་དང་མི་འཚམས་” པར་ཁ་གཡར་ཏེ་
འཁྲབ་སྟོན་བྱ་རྒྱུར་བཀག་འགོག་བྱས་ཤིང༌། སྤྱི་ལོ་1852ལོའི་ཟླ་2ཚེས་2ཉིན་
གཞི་ནས་པཱ་ལི་རུ་འཁྲབ་སྟོན་བྱས་ཆོག་པའི་མོས་མཐུན་ཐོབ། །
བརྩམས་སྒྲུང་འདིའི་སྙན་ གྲགས་ པཱ་ལི་ ཡི་ གནས་ གང་ སར་ཁྱབ་སྟེ་ མི་
རྣམས་མ་སྐུལ་རང་མོས་ངང་བལྟ་ཀློག་བྱེད་སྐབས་དབྱི་ཊ་ལིའི་དབྱངས་རྩོམ་
མཁས་པ་ཨུའེ་ཨའར་ཏི་ཡིས་བརྗོད་བྱ་གཙོ་བོའི་རོལ་དབྱངས་བརྩམས་པ་དང་།
གང་དེའི་ གྲོགས་བཟང་ ཕི་ཨཱ་ ཨུའེ་ཡིས་ བརྩམས་ སྒྲུང་དེ་ གླུ་དབྱངས་འཁྲབ་
གཞུང་དུ་བཅོས་སྒྲིག་བྱས་ཏེ་སྤྱི་ལོ་1853ལོའི་ཟླ་3ཚེས་6ཉིན་དབྱི་ཊ་ལིའི་གྲོང་
ཁྱེར་དབུའེ་ཉི་སི་རུ་འཁྲབ་སྟོན་བྱས་པར་ལེགས་གྲུབ་ཆེན་པོ་བྱུང་།
- 2 -



བརྩམས་སྒྲུང་ཡིན་ནའང་འདྲ། ཟློས་གར་དང་གླུ་དབྱངས་འཁྲབ་གཞུང་
ཡིན་ནའང་འདྲ་དེ་དག་ནི་ཕུལ་བྱུང་གི་བརྩམས་ཆོས་འབའ་ཞིག་ཡིན་པ་ སྟེ།
བརྩམས་སྒྲུང་《ཇ་ ཤིང་ མེ་ ཏོག་ མ་》ནི་ འཛམ་ གླིང་ ཧྲིལ་ པོར་ ཁྱབ་ པ་ དང༌།
གཏམ་བརྗོད་ཟློས་གར་《ཇ་ཤིང་མེ་ཏོག་མ་》ནི་འཁྲབ་སྟོན་ཇི་ཙམ་བྱས་ཀྱང་
ཉམས་ཉེས་སུ་མི་འགྲོ་བ། གླུ་དབྱངས་ཟློས་གར་《ཇ་ཤིང་མེ་ཏོག་མ་》ནི་འཛམ་
གླིང་ཟློས་གར་ཁང་ཆེ་རིགས་ཁག་གི་རྒྱུན་འཁྲབ་ཟློས་གར་ཡིན། དེ་མིན་སྤྱི་ལོ་
1909ལོ་ནས་བཟུང་བརྩམས་སྒྲུང་འདི་གློག་བརྙན་འཁྲབ་གཞུང་དུ་བསྒྱུར་སྒྲིག་
བྱས་ནས་པར་ལེན་ཐེངས་ཉི་ཤུ་ཙམ་བྱས་པ་དེ་དག་ལས་སྐད་གྲགས་ཆེ་ཤོས་ནི་
ཀཱ་ལི་ཐེ་རྩྭ་པའོ་ཡིས་གཙོ་འཁྲབ་བྱས་པའི་གློག་བརྙན་《ཇ་ཤིང་མེ་ཏོག་མ་》ཞེས་
པ་དེ་ཡིན་ཞིང་། དེ་ནི་འཛམ་གླིང་གི་གློག་བརྙན་སྒྱུ་རྩལ་ནོར་མཛོད་ནང་གི་རྩ་
ཆེའི་ནོར་བུ་ཞིག་ཏུ་གྱུར་ཡོད། །
རང་རྒྱལ་དུ་མཚོན་ན་བརྩམས་སྒྲུང་《ཇ་ཤིང་མེ་ཏོག་མ་》ནི་ཀློག་པ་པོས་
ཆེས་དགའ་ཤོས་བྱེད་པ་དང་། རྒྱུས་ངོ་ཆེ་ཤོས་ཡོད་པའི་ཕྱི་རྒྱལ་གྱི་གྲགས་ཅན་
བརྩམས་ཆོས་ཤིག་ཡིན། དེ་ཡང་སྤྱི་ལོའི་དུས་རབས་བཅུ་དགུ་པའི་ལོ་རབས་
དགུ་བཅུའི་ནང་གྲགས་ཅན་ལོ་ཙཱ་བ་ལིན་ཡུས་ཀྱིས་བརྩམས་སྒྲུང་འདི་རྒྱུའི་ཡིག་
སྐད་(ཆཟློ k)དུ་བསྒྱུར་ཏེ་དཔེ་སྐྲུན་བྱས་ཤིང༌། འགྱུར་བྱང་དུ་《པཱ་ལི་ཡི་ཇ་
ཤིང་མེ་ཏོག་མའི་འདས་དོན་》ཞེས་བཏགས་ཡོད་པ་དང་། ལོ་རབས་ཉི་ཤུ་པའི་
དུས་རབས་ཉི་ཤུའི་རྗེས་སུ་ལིའུ་པའན་ནུའུ་སོགས་ཀྱིས་གཏམ་བརྗོད་ཟློས་གར་
《ཇ་ཤིང་མེ་ཏོག་མ་》རྒྱ་ཡིག་ཏུ་བསྒྱུར་བ། ཤཱ་ཁང་ནུའུ་སོགས་ཀྱིས་བརྩམས་
སྒྲུང་《ཇ་ཤིང་མེ་ཏོག་མ་》རྒྱ་ཡིག་ཏུ་བསྒྱུར་བ་བཅས་བརྩམས་སྒྲུང་འདིའི་ནང་
གི་མཱ་ཀེ་ལི་ཐེ་དང་ཨར་མའང་བར་གྱི་བརྩེ་དུང་གི་སྒྲུང་གཏམ་དེ་རང་རྒྱལ་གྱི་
ཀློག་པ་པོའི་ཁྲོད་དུ་དར་ཁྱབ་ཆེན་པོ་བྱུང་། དུས་རབས་ཉི་ཤུ་པའི་ལོ་རབས་
བརྒྱད་ཅུའི་དུས་འགོར་སྐུ་ཞབས་ཝང་ཀྲེན་སུན་གྱིས་བརྩམས་སྒྲུང་འདི་སླར་རྒྱ་
ཡིག་ཏུ་བསྒྱུར་ཏེ་1980ལོར་དཔེ་སྐྲུན་ཐོག་མར་བྱས་རྗེས་པར་སློག་ཡང་ཡང་
ཁ
3
-



བརྒྱབ་སྟེ་ད་བར་ཁྱོན་དཔེ་དེབ་ངོ་གྲངས་ཁྲི་བརྒྱ་ཙམ་འགྲེམས་སྤེལ་བྱས་ཤིང་།
དེ་ནི་རང་རྒྱལ་དུ་ཤུགས་རྐྱེན་ཆེ་ཤོས་དང་། དར་ཁྱབ་ཆེ་ཤོས་ཡིན་པའི་འཛམ་
གླིང་གི་གྲགས་ཅན་བརྩམས་ཆོས་ཀྱི་འགྱུར་ཡིག་ཅིག་ཡིན།
དེ་ཡང་འཛམ་གླིང་གི་གྲགས་ཅན་བརྩམས་ཆོས་འདི་ད་བར་བོད་ཡིག་ཏུ་
སྒྱུར་མཁན་མ་བྱུང་བས་དེས་ན་ལོ་འགའི་སྔོན་དུ་ཁོ་བོས་1980ལོའི་རྒྱ་འགྱུར་དེ་
བོད་ཡིག་ཏུ་བསྒྱུར་ཏེ་ཐོག་མར་དུས་དེབ་ཐོག་མཐུད་སྤེལ་བྱས་པ་དང༌། ཉེ་
ལམ་སླར་བཟོ་བཅོས་ཆེན་པོ་ཐེངས་གཉིས་ཙམ་བྱས་པ་ཡིན། བརྩམས་སྒྲུང་
འདི་བོད་འགྱུར་བྱེད་པའི་བརྒྱུད་རིམ་ནང་ཁོ་བོས་ཡིག་བསྒྱུར་གྱི་རྩ་དོན་གསུམ་
རྒྱུན་འཁྱོངས་བྱས་པ་ཕུད། ད་དུང་བརྩམས་སྒྲུང་འདིའི་སྒྱུ་རྩལ་གྱི་ངོ་མཚར་ལ་
གཏོར་སྐྱོན་མི་འབྱུང་བའི་ཕྱིར་གཤམ་གསལ་གྱི་བྱ་ཐབས་ཁག་བེད་སྤྱད་པ་སྟེ།
རྒྱ་འགྱུར་མ་ཡིག་ལ་གུས་བཀུར་ལྷད་མེད་ཞུས་ཏེ་ནང་དོན་ཐད་སྣོན་འཕྲི་སྤོར་
གཅོག་ཅི་ཡང་མ་བྱས་པ་དང་གཅིག གོ་དོན་ཕྱི་ཅི་མ་ལོག་པའི་རྨང་གཞིའི་
ཐོག་མ་ཡིག་གི་སྐད་ཆའི་བརྗོད་སྟངས་དང༌། སྐད་ཆའི་གོ་རིམ། བརྗོད་དོན་
མཚོན་སྟངས་སོགས་རང་སོར་འཇོག་གང་ཐུབ་བྱས་པ་དང་གཉིས། བོད་ཡིག་
སུམ་རྟགས་ཀྱི་འགྲོ་ལུགས་དང་མ་འགལ་བའི་རྨང་གཞིའི་ཐོག་ཡིག་ཚོགས་ཉུང་
ཞིང་མ་ཡིག་གི་བརྗོད་དོན་གནད་ལ་འཕིགས་པར་བསྒྱུར་གང་ཐུབ་བྱས་པ་དང་
གསུམ། རིག་གནས་ཀྱི་ཚད་གཞི་དམའ་བའི་ཀློག་པ་པོས་བལྟ་བདེ་ཡོང་ཕྱིར་གོ་
བདེའི་སྐད་ཡིག་བེད་སྤྱོད་བྱས་པ་དང་བཞི། ཀློག་པ་པོས་རྩོམ་པ་པོའི་འབྲེལ་
ཡོད་གནས་ཚུལ་ཤེས་རྟོགས་ཐུབ་ཆེད་མཇུག་ཏུ་རྩོམ་པ་པོའི་སྟབས་བདེའི་ལོ་
རྒྱུས་དང་གསར་རྩོམ་གྱི་ལོ་ཚིགས་ཞར་བཀོད་བྱས་པ་དང་ལྔ་བཅས་སོ། །
གཞན་ཡང་ཁོ་བོས་བརྩམས་སྒྲུང་འདི་བོད་ཡིག་ཏུ་བསྒྱུར་དགོས་དོན་ནི་
གང་དེའི་ཉམས་པ་མེད་པའི་ཁྱད་འཕགས་ཀྱི་སྒྱུ་རྩལ་ལ་ལྟོས་ཏེ་དེ་ཉིད་ཡིག་
རིགས་གཞན་མི་མཁྱེན་པའི་བོད་ཡིག་གི་ཀློག་པ་པོ་རྣམས་ལ་ངོ་སྤྲོད་བྱས་ཐོག་
ཁོང་རྣམ་པས་བརྩམས་སྒྲུང་འདིའི་སྒྱུ་རྩལ་གྱི་ངོ་མཚར་ལོངས་སྤྱོད་ཐུབ་པ་དང་།
4



ཁོང་རྣམ་པའི་སེམས་ཁམས་ཀྱི་འཚོ་བ་ཕུན་སུམ་ཚོགས་སུ་འགྲོ་བ། ཁོང་རྣམ་
པའི་གཟིགས་རྒྱ་ཆེ་རུ་འགྲོ་བ་བཅས་ཡོང་རེ་བྱས་པ་ཡིན། འོན་ཀྱང་བརྩམས་
སྒྲུང་འདི་རྒྱ་ཡིག་ནས་བསྒྱུར་ཅིང་། སྐད་ཡིག་མི་འདྲ་བ་གཉིས་བརྒྱུད་པ་ན་
ཐོག་མའི་ཉམས་འགྱུར་དེ་ཚད་གཞི་མི་འདྲ་བའི་ཐོག་ནས་ཉམས་ཞན་དུ་འགྲོ་བ་
སྨོས་མེད་ཁར་ངོས་རང་རྒྱ་ཡིག་ལ་ཆེས་བྱང་པ་ཞིག་ཀྱང་མིན་པས་བསྒྱུར་ནོར་
ཤོར་ཡོད་ངེས་ལ་ཀུན་གྱིས་ཡོ་བསྲང་ཡོད་པ་ཞུ།
སྒྱུར་མཁན་གྱིས།
2008ལོའི་ཟླ་9པར།
-
5
-



གཅིག
ངའི་སེམས་སུ་མི་ལ་ཞིབ་འཇུག་གཏིང་ཟབ་བྱས་རྗེས་ད་གཟོད་གཞི་ནས་
མི་སྣ་གསར་སྐྲུན་བྱེད་ཐུབ་པ་སྟེ། དེ་ནི་སྐད་རིགས་ཤིག་བརྗོད་དགོས་ན་སྔོན་
ལ་སྐད་རིགས་དེ་སློབ་སྦྱོང་ནན་ཏན་བྱེད་དགོས་པ་དང་མཚུངས།
མ་གཞི་ནས་ང་ད་དུང་ཡང་གསར་རྩོམ་བྱེད་ཐུབ་པའི་ན་ཚོད་ལ་སླེབས་
མེད་ཚེ༔ ཐད་འབྲི་ཐད་བཤད་བྱ་རྒྱུ་ཁོ་ན་ལས་མ་འདས།
དེར་བརྟེན་ངས་ཀློག་པ་པོ་རྣམས་ལ་གཏམ་རྒྱུད་འདིའི་དངོས་ཡོད་རང་
བཞིན་ལ་ཡིད་ཆེས་གནང་རོགས་ཞུ་རྒྱུ་སྟེ། གཏམ་རྒྱུད་འདིའི་ནང་གི་མི་སྣ་
ཁག་ལས་མི་སྣ་གཙོ་བོ་བུད་མེད་དེ་ཕུད་གཞན་རྣམས་ད་ལྟ་མི་ཡུལ་དུ་བཞུགས་
ཡོད།
དེ་མིན་ངས་འདི་གར་བཀོད་པའི་དོན་དངོས་ཕལ་མོ་ཆེའི་དཔང་པོ་ད་
དུང་ཡང་པཱ་ལིར་བཞུགས་ཡོད་པས་གལ་ཏེ་ངས་བརྗོད་པ་ཁོ་ནས་དཔང་རྟགས་
འདང་མེད་ན་ཁོང་རྣམ་པས་ང་ལ་དཔང་པོ་གནང་ཆོག དེ་ཡང་དམིགས་
བསལ་གྱི་སྟེས་དབང་ཞིག་ལས་ང་ཁོ་ནས་མ་གཏོགས་གཏམ་རྒྱུད་འདི་འབྲི་མི་
ཐུབ། གང་ལགས་ཟེར་ན། ང་གཅིག་པུས་གནས་ཚུལ་དེའི་སྔ་རྗེས་ གསལ་
རྟོགས་ཐུབ་པས་ང་ཕུད་གཞན་སུས་ཀྱང་ཆ་ཚང་ཞིང་ཡིད་དབང་འཕྲོག་པའི་
གཏམ་རྒྱུད་ཅིག་འབྲི་མི་ཐུབ། །
གཤམ་དུ་ངས་ཞིབ་ཕྲའི་བྱུང་རིམ་དེ་དག་ཤེས་རྟོགས་ཇི་ལྟར་བྱུང་བའི་
སྐོར་བརྗོད་ཀྱི་ཡིན།
སྤྱི་ལོ་1847ལོའི་ཟླ་3པའི་ཚེས་12ཉིན་ངས་ལཱ་ཧྲི་ཐེ་ཁྲོམ་ལམ་དུ་བརྡ་ཁྱབ་
སེར་པོ་ཆེན་པོ་ཞིག་མཐོང་བྱུང་། བརྡ་ཁྱབ་ ཐོག་ ཁྱིམ་ཆས་དང་ནོར་བུའི་
རིགས་ཆས་མང་པོ་ཕམ་ཚོང་རྒྱག་རྒྱུ་ཡིན་པ་ཁྱབ་བཤད་བྱས་འདུག ཐེངས་
འདིའི་ཕམ་ཚོང་ནི་དངོས་བདག་མི་ཡུལ་ལས་བྲལ་རྗེས་ གཉེར་བ་ཞིག་རེད།



བརྡ་ཁྱབ་ཐོག་ཕམ་ཚོང་གི་དུས་ཚོད་དེ་ཚེས་16ཉིན་གྱི་ཉིན་དགུང་ཆུ་ཚོད་བཅུ་
གཉིས་ནས་ཕྱི་དྲོའི་ཆུ་ཚོད་ལྔ་པ་བར་ཨཱང་ཐན་ལམ་སྒོ་རྟགས་དགུ་པའི་ནང་
གཉེར་རྒྱུ་ཡིན་པ་ལས་འདས་པོའི་མཚན་བྲིས་མི་འདུག་
བརྡ་ཁྱབ་ཐོག་ད་དུང་ཚེས་13དང༌14བར་གྱི་ཉིན་གཉིས་རིང་ཚང་མས་
སྡོད་ཁང་དང་ཁྱིམ་ཆས་ལ་ལྟ་སྐོར་བྱས་ཆོག་པའི་ཟུར་བཀོད་བརྡ་ཐོ་ཞིག་ཀྱང་
བཀོད་འདུག
ང་རང་སྔར་ནས་ནོར་བུའི་རིགས་ཆས་ལ་དགའ་པོ་ཡོད་པས་སེམས་སུ་ད་
ཐེངས་ཀྱི་གོ་སྐབས་བཟང་པོ་འདི་རྩ་བ་ནས་ཤོར་དུ་འཇུག་མི་འདོད། གལ་
སྲིད་མ་ཉོས་ནའང་བལྟ་བར་འགྲོ་དགོས་སྙམ།
ཉིན་གཉིས་པར་ངས་ཨཱང་ཐན་ལམ་སྒོ་རྟགས་དགུ་པའི་ནང་ཕྱིན་པ་ཡིན།
དུས་ཚོད་ད་དུང་སྔ་པོ་ཡིན་མོད། འོན་ཀྱང་ཁང་པའི་ནང་ལྟ་སྐོར་བྱེད་
མཁན་སླེབས་ཟིན་ཞིང་། ཐ་ན་བུད་མེད་ཀྱང་སླེབས་འདུག མ་གཞི་བུད་མེད་
སྐུ་མགྲོན་དེ་ཚོས་བྱ་སྤུའི་གྱོན་གོས་གོན་ཡོད་ལ། ཁའེ་སི་མི་ལྷུབ་གོན་བརྒྱབ་
ཡོད་ཅིང་། ད་དུང་སྒོ་འགྲམ་དུ་རྒྱས་སྤྲོས་ཆེ་བའི་འཁོར་ལོ་བཞི་ཅན་གྱི་ཐོག་
ལྡན་ཤིང་རྟ་འཁོར་ལོས་བསྒུགས་ཡོད་ནའང་ཚང་མས་ཡ་མཚན་དང༌། ཐ་ན་
ཡིད་སྨོན་གྱི་མིག་མདས་ཁོང་མོ་ཚོའི་མིག་མདུན་དུ་མངོན་པའི་རྒྱས་སྤྲོས་ཀྱི་སྒྲིག་
གཤོམ་ལ་དོ་སྣང་ཆེན་པོས་ལྟ་གིན་འདུག
མི་རིང་བར་ཁོང་མོ་ཚོས་ཡིད་སྨོན་དང་ཡ་མཚན་བྱེད་དགོས་པའི་རྒྱུ་རྐྱེན་
ངས་ཤེས་རྟོགས་བྱུང་། གང་ཡིན་ཟེར་ན། ངས་ཀྱང་ཕྱོགས་བཞིར་ཐེངས་ཤིག་
བལྟས་པས་ང་རང་ཏག་ཏག་མཐོ་རིམ་སྨད་འཚོང་མ་ཞིག་གི་ཁང་པའི་ནང་དུ་
སླེབས་འདུག འོན་ཀྱང་མཐོ་རིམ་སྤྱི་ཚོགས་ཀྱི་བུད་མེད་དེ། འདི་གར་མཐོ་
རིམ་སྤྱི་ཚོགས་ཀྱི་བུད་མེད་ཁ་ཤས་སླེབས་ཡོད་ཅིང་། ཁོང་མོ་ཚོས་བལྟ་འདོད་
བྱེད་པ་ཡང་བུད་མེད་དེ་རིགས་ཀྱི་གཟིམ་ཁང་རེད། བུད་མེད་དེ་རིགས་ཀྱི་
གྱོན་པའི་མཛེས་པས་རྒྱུན་དུ་སྐུ་དྲག་གི་ལྷ་ལྕམ་ཚོ་ཡང་ཉམས་ཉེས་པར་བྱེད་པ་



དང་། བུད་མེད་དེ་རིགས་ལ་ཟློས་གར་ཁང་ཆེན་མོ་དང་དབྱི་ཊ་ལིའི་གླུ་གར་
ཁང་དུ་ཡང་ཁོང་མོ་ཚོ་དང་འདྲ་བར་རང་སོ་སོར་ཟུར་བཞུགས་ཁང་ཡོད་པ་མ་
ཟད། ཁོང་མོ་ཚོ་དང་དཔུང་པ་མཉམ་གཤིབ་ངང་སྡོད་ཀྱི་ཡོད། བུད་མེད་དེ་
རིགས་ཀྱིས་ངོ་ཚ་ཁྲེལ་མེད་ངང་པཱ་ལིའི་ཁྲོམ་གཞུང་དུ་ཁོང་མོ་ཚོའི་མཛེས་ཆོས་
ངོམས་པ་དང་། ཁོང་མོ་ཚོའི་ནོར་བུའི་རིགས་ཆས་འུད་སྒྲོག་བྱེད་པ། ཁོང་མོ་
ཚོའི་“ཆགས་སྤྱོད་འདྲ་ཆགས་ཀྱི་བྱ་བ་”བརྒྱུད་བཤད་བྱེད་ཀྱི་ཡོད།
ཁང་པ་འདིའི་ནང་གི་སྨད་འཚོང་མ་དེ་ལྔ་ལམ་དུ་སོང་ཟིན། དེར་བརྟེན་
ད་ལྟ་སྡོམ་པ་གཙང་ཤོས་ཀྱི་བུད་མེད་ཀྱང་ཁོང་མོའི་གཟིམ་ཆུང་ནང་དུ་ཡོང་
ཆོག་ཅིང་། འཆི་བདག་གིས་རྒྱས་སྤྲོས་ཆེ་བའི་ གཡེམ་སྦྱོར་གྱི་གནས་འདིའི་
མཁའ་རླུང་རྣམས་གཙང་མར་བསྒྱུར་ཟིན། དེ་ཡང་གལ་ཏེ་དགོས་པ་ཡོད་ན་
ཁོང་མོ་ཚོས་འདི་གར་ཕམ་ཚོང་གི་ཆེད་དུ་ཡོང་བ་ལས་ཁང་པ་འདི་སུའི་ཡིན་པ་
རྩ་བ་ནས་ཤེས་ཀྱི་མེད་ཅེས་གཡོལ་ཆོག ཁོང་མོ་ཚོས་བརྡ་ཁྱབ་མཐོང་བས་བརྡ་
ཁྱབ་ཐོག་ངོ་སྤྲོད་བྱས་པའི་ཅ་དངོས་ལ་བལྟ་བར་ཡོང་སྟེ་སྔོན་ནས་འདེམས་ཀ་
བྱེད་པ་རྒྱུ་དེ་ལས་འཚམས་པ་ཞིག་མེད་ཅིང་དེས་ཁོང་མོ་ཚོས་སྤུས་ལེགས་ཀྱི་
སྒྲིག་གཤོམ་དེ་ཚོའི་ཐོག་ནས་སྨད་འཚོང་མ་དེའི་འཚོ་བའི་རྗེས་ཤུལ་འཚོལ་
རྟོགས་བྱ་རྒྱུར་འགལ་ཆ་རྩ་བ་ནས་བཟོ་མི་ཐུབ། ཁོང་མོ་ཚོས་སྔ་ས་ནས་ངོ་
མཚར་ཤིན་ཏུ་ཆེ་བའི་སྨད་འཚོང་མའི་འབྲེལ་ཡོད་ཤོད་རྒྱུན་འགའ་ཞིག་ཐོས་
མྱོང་ཡོད་ངེས་རེད།
སྟབས་ལེགས་པ་ཞིག་ལ་དཔོག་དཀའ་བའི་བྱ་བ་དེ་ཚོ་རབ་མཛེས་མ་དེ་
དང་ལྷན་དུ་ཡལ་ཟིན་པས་སྐུ་དྲག་གི་ལྷ་ལྕམ་དེ་ཚོས་རེ་བ་ཆེན་པོ་གང་འདྲ་
བཅངས་ཡོད་ནའང་ཁོང་མོ་ཚོ་ནི་འདས་མོའི་རྗེས་སུ་ཕམ་ཚོང་རྒྱག་པའི་དངོས་
པོར་ཡིད་སྨོན་བྱ་རྒྱུ་ཙམ་དུ་ཟད་པ་སྟེ། ཁང་པ་འདིའི་ནང་གི་བུད་མེད་སྐུ་
མགྲོན་དེས་འཇིག་རྟེན་དུ་སྡོད་དུས་འདོད་ལྷའི་བུ་མོ་ལྟ་བུའི་འཚོ་བའི་རྗེས་ཤུལ་
དེ་སྤུ་ཙམ་ཡང་མཐོང་མི་ཐུབ།



འོན་ཀྱང་ཉོ་རིན་ཡོད་པའི་དངོས་པོ་ཡང་མི་ཉུང་བ་ཞིག་འདུག ཁང་
པའི་སྒྲིག་གཤོམ་གྲ་དག་ལ་རྒྱས་སྤྲོས་ལྡན་ཞིང་། སྦོ་ཨར་”གྱིས་བརྐོས་བརྒྱབ་
པའི་རྒྱ་སེ་ཤིང་@གི་ཁྱིམ་ཆས་དང༌། སད་ཧྲིར་”དང་ཀྲུང་གོ་ནས་ཐོན་པའི་མེ་
ཏོག་བུམ་པ། སཱ་ཁའེ་ཨན་ཚིགྱི་འཇིམ་བརྐོས་ཆུང་ཆུང་། དེ་བཞིན་གོས་ཆེན་
དང་། བྱ་སྤུའི་ གྱོན་ཆས། མེ་ ཏོག་ མཐའ་ ལྡན་གྱི་འཚེམ་དྲུབ་ དངོས་ རྫས་
སོགས་ལྟ་བས་མི་ངོམས་ཤིང་ཅི་ཡང་མཆིས།
ངས་ངའི་སྔོན་དུ་སླེབས་ཤིང་མཚར་སྣང་ཆེ་བའི་མཐོ་རིམ་གྱི་བུད་མེད་དེ་
ཚོའི་རྗེས་སུ་བསྙེགས་ནས་གོམ་འགྲོས་དལ་པོའི་ངང་སྡོད་ཁང་ནང་ལྟ་སྐོར་བྱས་
པ་ཡིན། ཁོང་མོ་ཚོ་པོའོ་ཟིའི་ཡོལ་བ་འཐེན་པའི་ཁང་པ་ཞིག་གི་ནང་དུ་འཛུལ་
སོང་། ངས་ཀྱང་ཁོང་མོ་ཚོའི་རྗེས་འབྲངས་ནས་འཛུལ་འགྲོ་བའི་སྐབས་དེར་
ཁོང་མོ་ཚོས་གད་མོ་དགོད་ཀྱིན་ལམ་སེང་ཕྱིར་བཤོལ་བྱས་ ཤིང་། ཧ་ལམ་
ཐེངས་འདིའི་ཡ་མཚན་གསར་པར་ངོ་ཚ་བ་འདྲ། འོན་ཀྱང་ང་ནི་དེ་ལས་ལྡོག་
སྟེ་ནང་དུ་འཛུལ་ནས་གང་འདྲ་ཡིན་མིན་བལྟ་འདོད་སྐྱེས་བྱུང༌། ད་བྱེད་དུས་
ཁང་པ་དེ་ནི་ཁྲུས་ཁང་ཞིག་ཡིན་པ་དང་། ནང་དུ་ངོ་འཁྲུ་སྐྲ་ཤད་ཀྱི་སྤྱོད་ཆས་
སྤུས་ལེགས་སྣ་ཚོགས་བསྒྲིགས་ཡོད་ཅིང་། སྤྱོད་ཆས་དེ་ཚོའི་ཐོག་ནས་འདས་མོ་
འཚོ་བཞུགས་སྐབས་ཀྱི་འཛད་མེད་ལོངས་སྤྱོད་མཐོང་ཐུབ།
གྱང་འགྲམ་དུ་ཞེང་ཚད་ཁྲེ་ཙེ་གསུམ་དང་རིང་ཚད་ཁྲེ་ཙེ་དྲུག་ཡོད་པའི་
སྒྲོག་ཙེ་ཆེན་པོ་ཞིག་བསྒྲིགས་ཡོད་པ་དང་། ཨོའོ་ཁོའོ་ཁཱ་དང་ཨའོ་ཏཱི་ཨའོ་
ཡིས་བཟོས་པའི་རྩ་ཆེའི་ནོར་བུའི་རིགས་ཆས་སྣ་ཚོགས་ཀྱིས་སྒྲོག་ཙེའི་སྟེང་དུ་
@ སྤོཨར་ནི་(1642——1732) ཧྥ་རན་སིའི་ཤིང་ནག་པོར་བརྐོས་རྒྱག་མཁན་མཁས་ཅན་ཞིག་ཡིན་ལ།
ཤིང་བཟོས་ཁྱིམ་ཆས་ཐོག་ཏུ་ཕྲུ་བཏབ་རྒྱུར་ཡང་ཤིན་ཏུ་མཁས།
© རྒྱུ་སེ་ཤིང་ནི་པཱ་ཞིའི་ནས་ཐོན་ཅིང༌། དེས་རྒྱ་སེའི་དྲི་ཞིམ་འཐུལ་བས་མིང་དེ་ལྟར་ཐོགས།
3 སད་ཤཱིར་ནི་ཧྥ་རན་སིའི་གྲོང་ཁྱེར་ཞིག་སྟེ། དཀར་ཡོལ་བཟོ་ལས་ཀྱི་ལྟེ་གནས་ཤིག་ཡིན།
སཱ་ཁའི་སན་ནི་འབྱར་མན་གྱི་ས་ཆ་ཞིག་སྟེ། དཀར་ཡོལ་བཟོ་ལས་ཀྱི་ལྟེ་གནས་ཤིག་ཡིན་
ཏོ དུས་རབས་བཅོ་བརྒྱད་པ་དང་བཅུ་དགུ་པའི་ནང་པཱ་ལིར་སྐད་གྲགས་ཡོད་པའི་གསེར་དངུལ་གྱི་སྤྱོད་ཆས་
བཟོ་མཁན་ཞིག



འོད་ཆེམ་ཆེམ་བྱེད་པས་ངོ་མ་མིག་འཕྲུལ་ཞིང་བལྟ་བས་ཆོག་མི་ཤེས། རྩེད་
བྱད་ཆུང་ངུ་སྟོང་ལ་ཉེ་བ་དེ་དག་ང་ཚོས་ལྟ་སྐོར་བྱེད་པར་ཡོང་བའི་ཁྱིམ་དེའི་
བདག་མོའི་ངོས་ནས་བཤད་ན་མཛེས་ཉམས་འདོན་རྒྱུར་དགོས་ངེས་ཀྱི་དངོས་
པོ་ཡིན་པ་མ་ཟད། གསེར་རམ་དངུལ་མ་ཡིན་པ་གཅིག་ཀྱང་མི་འདུག འོན་
ཀྱང་དངོས་རིགས་མང་པོ་དེ་དག་ནི་སྣེ་ཁ་རེ་རེ་བྱས་ཏེ་གསོག་འཇོག་བྱས་པ་
ལས་ཟུར་བསྟེན་ཁྱོ་བོ་གཅིག་ཁོ་ནས་བསྒྲིགས་ཐུབ་པ་ཞིག་མིན། །
ངས་སྨད་འཚོང་མ་ཞིག་གི་མཛེས་རྒྱན་སྤྲོས་ཁང་ནང་ཞེན་པ་ལོག་པའི་
བསམ་པ་ཡོང་དགོས་དོན་མེད་པ་མཐོང་བས་དངོས་པོ་གང་ཡིན་རུང་དེ་ལ་
དགའ་ཞེན་ལྡན་པའི་ངང་ཞིབ་དཔྱད་བྱས་པ་ཡིན། ངས་བཟོ་བརྐོས་རྩེར་སོན་
གྱི་སྤྱོད་ཆས་དེ་དག་ཚང་མའི་ཐོག་ཏུ་མིའི་རུས་མིང་སྣ་ཚོགས་ཀྱི་ཡི་གེ་དང་པོ་
དང་ཕྲ་རིས་༧སྣ་ཚོགས་བརྐོས་ཡོད་པ་མཐོང་བྱུང་།
ངས་དངོས་པོ་དེ་ཚོར་ལྟ་བཞིན་སྣེ་ཁ་རེ་རེ་དང་འབྲེལ་ཏེ་ སྙིང་ རྗེ་སྐྱེ་
དགོས་པའི་བུ་མོ་དེའི་ལུས་པོའི་ཉོ་ཚོང་ཐེངས་རེ་རེ་བཞིན་ཡིད་ལ་འཆར་ཅིང་།
སེམས་སུ་དཀོན་མཆོག་གིས་མོ་ལ་བྱམས་སེམས་བྱས་པར་བརྩི་ཆོག་སྟེ། ཁོང་མོ་
རྒྱུན་གཏན་གྱི་ཆད་པ་དེ་རིགས་མྱོང་དུ་མ་བཙུག་པར་ལོ་ན་མ་རྒས་པའི་སྔོན་དུ་
རང་ཉིད་ཀྱི་མཛེས་སྡུག་ལྡན་པའི་བཞིན་བཟང་དེ་ཁྱེར་ནས་འཛད་མེད་ལོངས་
སྤྱོད་ཀྱི་འཚོ་བའི་ནང་འཆི་རུ་བཅུག་ཡོད་སྙམ། དེ་ཡང་སྨད་འཚོང་མ་དེ་ཚོའི་
ངོས་ནས་བཤད་ན་ལོ་ན་རྒས་པ་ནི་ཁོང་མོ་ཚོ་འཆི་ལམ་དུ་ཐེངས་དང་པོ་བཏང་
བ་ཞིག་རེད།
ངོ་མ་བག་མེད་ཀྱི་འཚོ་བ་བསྐྱལ་བའི་ཚེ་མཇུག་སྟེ། ལྷག་དོན་བུད་མེད་
ཀྱི་བག་མེད་འཚོ་བའི་ཚེ་མཇུག་ལས་ཡ་ང་བ་ཞིག་གང་ན་ཡོད། ཚེ་མཇུག་དེ་
རིགས་ལ་རང་གཙིགས་སྤུ་ཙམ་ཡང་མེད་པ་དང་། མི་གཞན་གྱི་སྙིང་རྗེ་ཏིལ་
O
སྐབས་དེ་དུས་མི་དྲག་ཚོས་ཁྱིམ་གྱི་བཀོལ་ཆས་ཐོག་བརྐོས་པའི་ཕྲ་རིས་ཀྱི་མཚོན་རྟགས་ཤིག



འབྲུ་ཙམ་ཡང་ཐོབ་མི་ཐུབ། ཚེ་གང་འགྱོད་པ་སྐྱེ་བའི་བསམ་པ་དེ་རིགས་ནི་ང་
ཚོས་ཐོས་ཐུབ་པའི་ཆེས་ཡ་ང་བའི་གནས་ཚུལ་ཞིག་རེད། དེ་ནི་ཁོང་མོ་ཚོ་སྔར་
སོང་གི་ངན་པ་ལང་ཤོར་ལ་འགྱོད་པ་སྐྱེས་པ་ཞིག་གཏན་ནས་མིན་པར་རྩིས་
རྒྱག་སྟངས་ནོར་ཏེ་དངུལ་ལོར་གང་བྱུང་བེད་སྤྱོད་བྱས་པར་འགྱོད་པ་སྐྱེས་པ་དེ་
རེད། ངས་དེ་སྔོན་སྐད་གྲགས་ཡོད་པའི་ལྕམ་སྐུ་ཞབས་བགྲེས་མོ་ཞིག་ངོ་ཤེས་
ཀྱི་ཡོད། འདས་ཟིན་པའི་འཚོ་བས་ཁོང་མོར་བཞག་པ་ནི་ཕྲུ་གུ་བུ་མོ་གཅིག་
རང་ལས་མེད། ཁོང་མོ་དང་དུས་རབས་གཅིག་པ་ཡིན་པའི་མི་ཚོའི་ཤོད་སྲོལ་
ལྟར་ན། ཁོང་མོའི་བུ་མོ་དེ་ཁོང་མོ་ཆུང་དུས་དང་འདྲ་བར་ཁ་ངོ་སྐྱེ་འབྲས་ཧ་
ཅང་མཚར་ཟེར། མོའི་ཨ་མས་ཡ་ང་བའི་བུ་མོ་དེར་“ཁྱེད་རང་ངའི་བུ་མོ་རེད་”
ཅེས་ཤོད་མྱོང་གཏན་ནས་མེད། དེ་ཡང་བུ་མོ་དེ་དེ་སྔ་རང་ཉིད་ཆུང་སྦར་མོ་
གཱང་ནས་ཆེན་པོ་མ་ཆགས་བར་གསོས་པ་ལྟར་ད་ལྟ་མ་རྒན་རྒན་གསོ་བྱེད་རྒྱུ་
ཙམ་རེད། སྙིང་རྗེ་སྐྱེ་དགོས་པའི་བུ་མོ་དེའི་མིང་ལ་ལུའུ་ཡི་སེ་ཟེར། མོས་མི་
འདོད་བཞིན་དུ་ ཨ་ མའི་དགོངས་ པ་ དང་ བསྟུན་ནས་འདོད་ཆགས་ མེད་ ལ་
དགའ་ཚོར་ཡང་མེད་པའི་ངང་ལུས་པོ་མི་གཞན་ལ་ཕུལ་ཅིང༌། དེ་ནི་མི་ཞིག་
གིས་ཁོང་མོ་ལས་ཀ་ཞིག་སྦྱོང་བར་གཏོང་དགོས་བསམས་པས་ཁོང་མོས་ལས་
རིགས་དེ་དང་ལེན་བྱས་པ་དང་མཚུངས།
དུས་ཡུན་རིང་པོའི་ནང་བུ་མོ་དེའི་སྐོར་མིག་མཐོང་རྣ་ཐོས་བྱུང་བ་ཚང་མ་
ངོ་ཚ་བྲལ་བའི་གཡེམ་སྤྱོར་ཐ་ཤལ་གྱི་འཚོ་བ་ཤ་སྟག་ཡིན་པ་མ་ཟད། ལོ་ན་ཆུང་
དུས་ནས་ཐ་ཤལ་གྱི་འཚོ་བ་དེ་སྐྱེལ་ཁར་རྒྱུན་དུ་ལུས་ཟུངས་སྐྱོ་ལ་ནད་གཞི་མང་
བས་མོའི་ཀླད་པའི་ནང་གི་ལེགས་ཉེས་དབྱེ་འབྱེད་བྱེད་པའི་ཤེས་རབ་ལ་བཀག་
རྒྱ་བཟོས་ཡོད། ཤེས་རབ་དེ་རིགས་དེ་སྔ་ཕལ་ཆེར་དཀོན་མཆོག་གིས་མོ་ལ་
གནང་ཡོད་མོད། འོན་ཀྱང་ཤེས་རབ་དེ་དར་སྤེལ་གཏོང་མཁན་གཏན་ནས་
བྱུང་མེད།
ངས་དུས་ནམ་ཡང་ན་ཆུང་མ་དེ་བརྗེད་མི་ཐུབ། ཁོང་མོ་ཧ་ལམ་ཉིན་



ལྟར་དུས་ཚོད་ཏག་ཏག་ལ་ཁྲོམ་ལམ་དུ་འགྲོ་བ་དང་། མོའི་ཨ་མས་རྒྱུན་དུ་ལུས་
དང་གྲིབ་མ་བཞིན་འགྲོ་རོགས་བྱེད་པ་སྟེ། དེ་ནི་ཨ་མ་ངོ་མ་ཞིག་གིས་རང་གི་བུ་
མོ་ངོ་མ་ཞིག་ལ་རོགས་པ་བྱེད་པ་དང་མཚུངས། དེ་དུས་ང་ལོ་ན་ཆུང་བས་དུས་
རབས་དེའི་ཀུན་སྤྱོད་ཀྱི་ལྟ་བ་ཞན་པའི་སྤྱི་ཚོགས་ཀྱི་གོམས་སྲོལ་འགོས་ཤིན་ཏུ་
སླ་མོད། འོན་ཀྱང་སྐྱུག་བྲོ་བའི་བལྟ་སྲུང་གི་བྱ་སྤྱོད་དེ་རིགས་མཐོང་དུས་ང་
སེམས་གཏིང་ནས་སྣང་ཆུང་དང་ཞེན་ལོག་གི་ཚོར་སྣང་སྐྱེ་མྱོང་།
མོ་གསར་ཞིག་གི་ངོ་གདོང་ཐོག་ལྷད་མེད་འཁྱོག་མེད་ཀྱི་བརྩེ་དུང་དེ་འདྲ་
ཞིག་དང་། སེམས་སྐྱོ་ཡི་མུག་གི་རྣམ་འགྱུར་དེ་འདྲ་ཞིག་ཐོན་གཏན་ནས་མི་
སྲིད།
ངོ་གདོང་དེ་ནི་མ་ཉེས་ཁ་གཡོགས་བྱས་པའི་བུད་མེད་ཀྱི་དབུ་བརྙན་0
དང་ཤིན་ཏུ་མཚུངས།
ཉིན་ཞིག་བུ་མོ་དེའི་བཞིན་མདངས་གློ་བུར་དུ་དྭངས་འདུག མོའི་ཨ་
མས་མོའི་ཚབ་བྱས་ནས་བཀོད་སྒྲིག་བྱས་པའི་ཐ་ཤལ་གྱི་འཚོ་བའི་ནང་ཧ་ལམ་
དཀོན་མཆོག་གིས་བུ་མོ་ཉེས་ཅན་པ་དེར་བདེ་སྐྱིད་ཆུང་ངུ་ཞིག་གནང་བ་འདྲ།
ངོ་མ་དཀོན་མཆོག་གིས་ཁོང་མོར་གཉོམ་ཆུང་གི་གཤིས་ཀ་ཞིག་གནང་སྟེ་ཁོང་མོ་
སྡུག་བསྔལ་གྱི་འཚོ་བའི་གཉའ་གནོན་མྱོང་དུ་འཇུག་སྐབས་མོ་ལ་སེམས་གསོ་སྤུ་
ཙམ་ཡང་མི་གནང་བའི་རྒྱུ་མཚན་གང་ཡིན་ནམ། ཉིན་དེར་ཁོང་མོས་རང་ཉིད་
ལ་མངལ་འཁོར་བ་ཤེས་ཤིང༌། ཁོང་མོའི་ལུས་ཐོག་ཏུ་ལྷག་པའི་དྭངས་གཙང་
གི་སེམས་ཁམས་ཅུང་ཟད་དེས་ཁོང་མོ་དགའ་ཐག་ཆོད་ནས་ལུས་ཡོངས་འདར་
བར་གྱུར། མིའི་རྣམ་ཤེས་ལ་དཔོག་མི་ཐུབ་པའི་སྐྱབས་བཅོལ་ཞིག་ཡོད་ཅིང་།
ལུའུ་ཡི་སེས་རང་ཉིད་དགའ་སྤྲོ་དཔག་མེད་སྐྱེས་པའི་ཤེས་རྟོགས་དེ་བྲེལ་འཚབ་
ངང་ཨ་མར་བརྗོད་པར་བསྐྱོད། བཤད་ན་ནི་ངོ་ཡང་ཚ་དགོས་པ་ཞིག་རེད།
པཱ་ལིའི་ཧྲེང་ཨུའེ་སི་ཏཱ་ཧྲེ་ཆོས་ཁང་ནང་ཡོད་པའི་རྡོ་ཀ་མ་རུའི་བུད་མེད་ཀྱི་མགོ་ངང་ཚུལ་ཤིན་ཏུ་སྐྱོ་བ་ཞིག



འོན་ཀྱང་ང་ཚོས་འདི་ན་སྣང་བར་གང་དྲན་གྱིས་ཆགས་སྤྱོད་འདྲ་ཆགས་ཀྱི་སྒྲུང་
ཞིག་བཟོ་བ་གཏན་ནས་མིན་པར་མི་དངོས་དང་བྱ་བ་དངོས་ཤིག་བརྗོད་ཀྱི་ཡོད།
གལ་ཏེ་ང་ཚོས་རྒྱུན་དུ་བུད་མེད་དེ་ཚོའི་སྡུག་བསྔལ་ཡོངས་བསྒྲགས་བྱེད་རྒྱུའི་
དགོས་པ་མེད་པའི་ངོས་འཛིན་གནང་ན་ཞལ་བཙུམས་ནས་བཞུགས་ན་འགྲིག
མི་ཚོས་བུད་མེད་དེ་ཚོར་ཁ་རྡུང་གཏོང་བ་ལས་ཁོང་མོ་ཚོའི་གདུང་འབོད་ལ་མི་
ཉན་པ་དང༌། ཁོང་ མོ་ཚོར་མཐོང་ཆུང་བྱེད་ པ་ལས་ དྲང་བདེན་གྱི་གདེང་
འཇོག་བྱེད་ཀྱི་མེད། ང་ཚོས་བཤད་ན་དེ་ནི་ངོ་ཚ་དགོས་པ་ཞིག་རེད། ཡིན་
ནའང་ཨ་མ་དེས་བུ་མོར་ཁོ་གཉིས་ཀྱི་འཚོ་བ་ལས་སླ་པོ་གཏན་ནས་མིན་ཁར་མི་
གསུམ་གྱི་འཚོ་བ་དེ་བས་བསྐྱལ་ཁག་གི་རེད། ཡང་བསྐྱར་བཤད་ན། ཕྲུ་གུ་དེ་
འདྲ་ནི་མེད་ན་དགའ་བ་མ་ཟད། གྲོད་པ་ཆེན་པོ་བྱས་ནས་ཚོང་མ་བརྒྱབ་པར་
སྡོད་པ་ཡང་དུས་ཚོད་འཕྲོ་བརླག་བཏང་བ་ཞིག་རེད་ཟེར། །
ཉིན་གཉིས་པར་སྐྱེ་གཡོག་རྒན་མོ་ཞིག་ཡོད་པ་སྟེ། ང་ཚོས་ཁོང་མོ་ཨ་མ་
དེའི་གྲོགས་མོར་ བརྩིས་ན་འགྲིག ཁོང་མོས་ལུའུ་ ཡི་ སེ་ལ་ བལྟ་བར་ཡོང་།
ལུའུ་ཡི་སེས་ཉལ་ཁྲིའི་ཐོག་ཉིན་ཁ་ཤས་རིང་ཉལ་བསྡད་རྗེས་ཉལ་ཁྲི་ནས་བབས།
འོན་ཀྱང་ངོ་གདོང་སྔོན་མ་ལས་དེ་བས་སྐྱ་སོབ་ཏུ་གྱུར་ཡོད་པ་དང༌། ལུས་ཕུང་
སྔོན་མ་ལས་དེ་བས་སྐྱོ་རུ་ཕྱིན་འདུག
ཟླ་བ་གསུམ་འདས་རྗེས་སྐྱེས་པ་ཞིག་གིས་ཤ་ཚ་སྙིང་རྗེ་བྱས་ཏེ་ཁོང་མོའི་
ལུས་སེམས་ཀྱི་རྨ་ཁ་བཅོས་ཐབས་བྱས་མོད། འོན་ཀྱང་སྐབས་དེའི་རྡུང་རྡེག་ཆེ་
དྲགས་པས་མཐར་ལུའུ་ཡི་སེ་ཕྲུ་གུ་སྐྱེ་ཤོར་དུ་བཏང་བའི་ནད་རོས་འཆི་ལམ་དུ་
བསྐྲད་སོང་།
ཨ་མ་དེ་སྔར་ལྟར་འཚོ་ཞིང་། མོ་འཚོ་བ་གང་འདྲ་སྐྱེལ་གྱི་ཡོད་མེད་སུ་
ཡིས་ཤེས།
ངས་གསེར་དངུལ་ལས་ གྲུབ་ པའི་ སྤྱོད་ ཆས་ དེ་ ཚོར་ བལྟ་ སྐབས་ སྒྲུང་
གཏམ་དེ་ངའི་ཀླད་པའི་ནང་འཆར་བྱུང༌། དུས་ཚོད་ནི་ཧ་ལམ་ངའི་བསམ་



གཞིགས་དང་འགྲོགས་ཏེ་ཁུ་སིམ་སིམ་ངང་འདས་པ་དང་། ཁང་པའི་ནང་ང་
དང་བལྟ་སྲུང་བ་གཅིག་ལས་ལྷག་མེད་ཅིང༌། ཁོས་སྒོ་འགྲམ་དུ་ལངས་ནས་
ངས་དངོས་པོ་རྐུ་གི་ཡོད་མེད་ལ་གཟབ་ནན་ངང་ལྟ་གིན་འདུག
ངས་བལྟ་སྲུང་བ་དེའི་མདུན་དུ་ཕྱིན་པས་ཁོ་པ་ནི་འཚབ་འཚུབ་ཏུ་གྱུར་
ཟིན།
“སྐུ་ཞབས་”ཞེས་ངས་ཁོ་ལ་“ཁྱེད་རང་གིས་དེ་སྔ་འདིར་བཞུགས་མཁན་
གྱི་ཁང་བདག་དེའི་མཚན་ང་ལ་གསུངས་ན་འགྲིག་གམ་”
“ཁོང་མོར་སྲས་མོ་མཱ་ཀེ་ལི་ཐེ་ཀཱ་ཏི་ཨས་ཟེར་གྱི་རེད་”
ངས་གཞོན་ནུ་མ་དེའི་མིང་ཤེས་པ་མ་ཟད། ཁོང་མོ་མཐོང་མྱོང་ཡང་ཡོད།
“ག་རེ” ཞེས་ངས་བལྟ་སྲུང་བར་“མཱ་ཀེ་ལི་ཐེ་ཀཱ་ཏི་ཨས་གྲོངས་པ་རེད་
དམ”ཞེས་དྲིས།
“རེད་ལགས་སྐུ་ཞབས་”
“ག་དུས་གྲོངས་པ་རེད་དམ་”
“ ཕལ་ཆེར་བདུན་ཚིགས་གསུམ་ཙམ་འདས་པ་ཡོད་”
“འོ་ན་མི་གཞན་ཁོང་མོའི་གཟིམ་ཁང་ལ་ལྟ་སྐོར་བྱེད་དུ་འཇུག་དགོས་
དོན་ག་རེ་ཡིན་ནམ་”
“བུན་བདག་གིས་དེ་ལྟར་བྱས་ན་གོང་ཚད་མཐོ་རུ་གཏོང་ཐུབ་པའི་ངོས་
འཛིན་གནང་གི་འདུག ཁྱེད་ རང་ གིས་ མཁྱེན་ གསལ་ ལྟར་ སྔོན་ལ་འཁལ་
ཐགས་དངོས་པོ་དང་ཁྱིམ་ཆས་དེ་ཚོར་བལྟ་རུ་བཅུག་ན་ཉོ་མཁན་འགུག་ཐུབ་ཀྱི་
རེད་”
“བྱས་ན་ཁོང་མོར་བུ་ལོན་སྤྲོད་རྒྱུ་ཡོད་པ་རེད་དམ་”
“ཨོའོ། སྐུ་ཞབས། ཁོང་མོར་བུ་ལོན་མང་པོ་ཞེ་དྲག་སྤྲོད་རྒྱུ་འདུག”
“བཙོངས་པའི་དངུལ་གྱིས་ཕལ་ཆེར་བུ་ལོན་འཇལ་ཐུབ་ཀྱི་མེད་དམ་”
“ད་དུང་ལྷག་གི་ཡོད་པ་འདྲ་”



“འོ་ན་ལྷག་པའི་དངུལ་དེ་དག་སུ་ལ་སྤྲོད་ཀྱི་རེད་དམ་”
“ཁོང་མོའི་ནང་མིར་སྤྲོད་ཀྱི་རེད”
“ཁོང་མོར་ད་དུང་ཁྱིམ་ཚང་ཞིག་ཡོད་པ་རེད་དམ་”
“ ཕལ་ཆེར་ཡོད་པ་འདྲ་” །
“སྐུ་ཞབས། ཐུགས་རྗེ་ཆེ་”
བལྟ་སྲུང་བས་ངའི་ཡོང་དོན་རྟོགས་རྗེས་བློ་བདེ་པོར་གྱུར་ཏེ་ང་ལ་གུས་
འདུད་ཅིག་ཞུས་ཤིང་། ངས་ནི་སྒོ་ཕྱིར་ཐོན་ཕྱིན་པ་ཡིན།
“ཡ་ང་དགོས་པའི་བུ་མོ་” ང་རང་ཁྱིམ་ལ་ལོག་པའི་ལམ་བར་དུ་སེམས་སུ་
“ཁོང་མོ་ཏན་ཏན་ཧ་ཅང་སྐྱོ་པོའི་ངང་གྲོངས་ཡོད་ཀྱི་རེད། གང་ཡིན་ཟེར་ན།
ཁོང་མོའི་ འཚོ་བའི་འཁོར་རྒྱ་དེ་རིགས་ནང་ལུས་ཕུང་བདེ་ ཐང་ཁོ་ནར་ མ་
གཏོགས་གྲོགས་པོ་ཡོང་མི་ཐུབ་”སྙམ་བཞིན་ང་མཱ་ཀེ་ལི་ཐེའི་ལས་དབང་ལ་སྙིང་
-རྗེ་དབང་མེད་དུ་སྐྱེས་བྱུང༌། །
ཕལ་ཆེར་མི་མང་པོའི་སེམས་ལ་དེ་ནི་གད་མོ་ཤོར་དགོས་པ་ཞིག་རེད་
བསམས་སྲིད། འོན་ཀྱང་ངས་འདོད་ཆགས་ཀྱི་གནས་སུ་ལུས་པའི་བུད་མེད་ལ་
རྟག་པར་གུ་ཡངས་གཏོང་བ་དང༌། ཐ་ན་གུ་ཡངས་ཀྱི་རྣམ་འགྱུར་དེའི་ཆེད་དུ་
ང་མི་གཞན་དང་རྩོད་གླེང་ཡང་བྱེད་མི་འདོད།
ཉིན་ཞིག་ང་ཉེན་རྟོག་ཅུས་ནས་ལམ་ཡིག་ལེན་པར་འགྲོ་དུས་ཉེ་བའི་ཁྲོམ་
ལམ་དུ་ཉེན་རྟོག་པ་གཉིས་ཀྱིས་བུ་མོ་ཞིག་བཟུང་ནས་ཁྲིད་འགྲོ་བ་འཁྱུག་ཙམ་
མཐོང་བྱུང༌། བུ་མོ་དེས་ཉེས་པ་གང་ཞིག་བསགས་ཡོད་པ་ངས་མི་ཤེས། ཁོང་
མོས་སེམས་སྡུག་ཆེན་པོའི་ངང་མིག་ཆུ་གཏོང་བཞིན་ཟླ་ཤས་ལས་ཕྱིན་མེད་པའི་
བྱིས་པ་ཞིག་ལ་འཐམས་ནས་འོ་སྦྱོར་གྱིན་འདུག གང་ལགས་ཟེར་ན། ཁོང་མོ་
འཛིན་བཟུང་བྱས་རྗེས་རང་གི་ ཤ་ལས་ཆས་པའི་བྱིས་པ་དེ་དང་བྲལ་དགོས།
ཉིན་དེ་ནས་བཟུང་ངས་བུད་མེད་ཅིག་ལ་སླར་གང་བྱུང་དུ་སྣང་ཆུང་གཏན་ནས་
བྱེད་ཀྱི་མེད།



གཉིས།
ཕམ་ཚོང་གི་དུས་ཚོད་དེ་ཚེས་བཅུ་དྲུག་ལ་གཏན་འཁེལ་བྱས་འདུག
ལྟ་སྐོར་དང་ཕམ་ཚོང་གི་བར་ཉིན་གཅིག་གི་དུས་ཁོམ་ཡོད་ཅིང༌། དེ་ནི་
ས་གདན་ཚོང་པར་ཡོལ་བ་དང་གྱང་གདན་སོགས་གྱང་ལྡེབས་ཀྱི་སྒྲིག་ཆས་ཕབ་
རྒྱུར་བཞག་པ་ཞིག་རེད།
དེ་དུས་ང་ཏག་ཏག་ས་ཆ་གཞན་ལ་སྤྲོ་འཆམ་དུ་ཕྱིན་ནས་ཕྱིར་ལོག་ཙམ་
ཡིན། མི་ཞིག་ གསར་འགྱུར་ ཐོས་ མགྱོགས་ པའི་ རྒྱལ་ སར་འབྱོར་ སྐབས་ མི་
གཞན་གྱིས་རྒྱུན་དུ་ཁོ་ལ་གལ་ཆེའི་གསར་འགྱུར་འགའ་ཞིག་ཤོད་མོད། འོན་
ཀྱང་མཱ་ཀེ་ལི་ཐེ་གྲོངས་པ་དེ་དོན་ཆེན་ཞིག་ཏུ་བརྩིས་ནས་ང་ལ་ཤོད་མཁན་མ་
བྱུང༌། དེ་ཡང་རྒྱུན་ལྡན་ཞིག་ལོས་ཡིན། མཱ་ཀེ་ལི་ཐེ་སྐྱེ་འབྲས་ཤིན་ཏུ་མཚར་
མོད། འོན་ཀྱང་བུ་མོ་དེ་རིགས་འཚོ་བཞུགས་སྐབས་འཚོ་བར་དང་དོད་བྱས་
ནས་ལུང་པར་སྐད་གྲགས་ཇི་ཙམ་བཟོས་པ་དེ་ཙམ་གྱིས་ཁོང་མོ་ཚོ་གྲོངས་རྗེས་
གོ་རྒྱུ་ཐོས་རྒྱུ་ཅི་ཡང་མེད། ཁོང་མོ་ཚོ་ནི་རྒྱུ་སྐར་འགའ་ཞིག་ཉིན་ལྟར་ཁུ་སིམ་
སིམ་ངང་འཆར་ནུབ་བྱེད་པ་དང་མཚུངས། གལ་ཏེ་ཁོང་མོ་ཚོ་ལོ་ན་ཆུང་དུས་
ནས་གྲོངས་ཚེ་ཁོང་མོ་ཚོའི་བརྩེ་གྲོགས་ཚང་མས་དུས་གཅིག་ཏུ་གནས་ཚུལ་དེ་
ཐོས་ཀྱི་རེད། གང་ལགས་ཤེ་ན། པཱ་ལིར་སྐད་གྲགས་ཡོད་པའི་སྨད་འཚོང་མ་
ཞིག་གི་བརྩེ་གྲོགས་ཕལ་ཆེ་བ་གྲོགས་བཟང་འབའ་ཞིག་ཡིན། ཁོ་ཚོས་ཁོང་མོའི་
སྔར་སོང་གི་འབྲེལ་ཡོད་གསང་བ་འགའ་ཞིག་ལ་ཕན་ཚུན་དྲན་གསོ་བྱེད་པ་
དང༌། དེ་རྗེས་ཚང་མ་སྔར་རྒྱུན་བཞིན་གནས་ཏེ་དོན་དེའི་ཤུགས་རྐྱེན་སྤུ་ཙམ་
ཡང་མི་ཐེབས་པ་མ་ཟད། ཐ་ན་སུས་ཀྱང་དོན་དེར་མིག་ཆུ་ཐིག་པ་གཅིག་ཀྱང་
འདོན་མི་སྲིད། །
ད་ཆ་མི་རྣམས་ལོ་ན་ཉི་ཤུ་རྩ་ལྔའི་གཡས་གཡོན་དུ་སླེབས་ཡོད་པས་མིག་
ཆུ་དེ་རྩ་ཆེན་པོར་གྱུར་ཏེ་གང་བྱུང་འདོན་གཏན་ནས་མི་སྲིད། མང་ནའང་ཁོ་



ཚོར་གསེར་དངུལ་གཏོང་མྱོང་བའི་ཕ་མར་གཞི་ནས་ངུ་སྐད་རེ་གཉིས་བཏོན་ཏེ་
དེ་སྔ་ཁོ་ཚོར་འགྲོ་གྲོན་བཏང་བའི་དྲིན་ལན་དུ་བརྩི་བ་ཙམ་རེད།།
འོ་ན་ང་། མ་གཞི་མཱ་ཀེ་ལི་ཐེའི་སྤྱོད་ཆས་གང་གི་ཐོག་ཏུའང་ངའི་རུས་
མིང་གི་ཡིག་འབྲུ་དང་པོ་དེ་མཐོང་རྒྱུ་མེད་མོད། འོན་ཀྱང་ད་གིན་ངས་ཁས་
བླངས་པའི་ལྷན་སྐྱེས་ཀྱི་གུ་ཡངས་དང་། ལྷུན་གྱིས་གྲུབ་པའི་བྱམས་སྙིང་རྗེའི་
ཐོག་ནས་ཁོང་མོ་འཆི་བ་དེ་ངས་ཡུན་རིང་བརྗེད་མི་ཐུབ། གཅིག་བྱས་ན་ངས་
ཁོང་མོ་དེ་ལྟར་དྲན་རིན་མེད་ཀྱང་སྲིད།
དྲན་གསལ་དུ་དེ་སྔ་ང་ལ་ཤང་སེ་ལི་སེ་ཁྲོམ་ལམ་དུ་མཱ་ཀེ་ལི་ཐེ་རྒྱུན་དུ་
འཕྲད་ཀྱི་ཡོད། ཁོང་མོས་རྟ་མཆོག་ངང་པ་གཉིས་ཀྱིས་དྲུད་པའི་འཁོར་ལོ་བཞི་
ཅན་གྱི་ཤིང་རྟ་གཡུ་མདོག་ཅིག་ནང་བསྡད་ནས་ཉིན་ལྟར་དུས་གཅིག་ཏུ་དེ་གར་
ཡོང་གི་འདུག དེ་དུས་ནས་ངས་ཁོང་མོ་ཁོང་མོའི་གྲས་ཀྱི་མི་དེ་ཚོ་དང་ཅུང་མི་
འདྲ་བ་མཐོང་བ་དང༌། དེའི་ཁར་ཐུན་མོང་མ་ཡིན་པའི་ཁ་ངོ་སྐྱེ་འབྲས་དེས་དེ་
བས་ཁོང་མོ་སྤྱིར་བཏང་ཞིག་མིན་པར་མངོན།
བསོད་བདེ་མེད་པའི་མི་དེ་ཚོ་ཕྱིར་ཐོན་དུས་འཁྲིས་སུ་རྟག་པར་མི་གང་
ཞིག་གིས་འགྲོ་རོགས་བྱེད། གང་ལགས་ཤེ་ན། སྐྱེས་པ་སུ་ཞིག་གིས་ཀྱང་ཁོ་པ་
ཚོ་དང་བུད་མེད་དེ་ཚོའི་བར་གྱི་དྲོད་འཇམ་འབྲེལ་བ་ཁྲོམ་བསྒྲགས་བྱེད་འདོད་
མེད། འོན་ཀྱང་བུད་མེད་དེ་ཚོ་ནི་ཁུ་སིམ་པོར་སྡོད་འདོད་མེད་པས་དེས་ན་
རྟག་པར་ལུས་འགྲམ་དུ་བུད་མེད་རོགས་པ་ཞིག་ཁྲིད་ཀྱི་ཡོད། འགྲོ་རོགས་དེ་
ཚོ་ལས་འགའ་ཞིག་ནི་དཔལ་འབྱོར་གྱི་གནས་ཚུལ་ཁོང་མོ་ཚོ་ལས་ཞན་པས་རང་
ཉིད་ལ་ཤིང་རྟ་འཁོར་ལོ་མེད་པ་དང་། ལ་ལ་ནི་སྒེག་ཉམས་ཇི་ལྟར་བཏོན་ཀྱང་
མཛེས་པོར་མི་འགྱུར་བའི་རྒན་མོ་རེད། གལ་ཏེ་མི་གང་ཞིག་ཁོང་མོ་ཚོས་འགྲོ་
རོགས་ཞུས་པའི་ཤིང་རྟ་འཁོར་ལོའི་བདག་མོ་དེའི་སྒེར་འབྲེལ་གསང་བ་རྟོགས་
འདོད་ཚེ་བློ་ཁོག་ཆེན་པོས་ཁོང་མོ་ཚོར་དྲིས་ན་འགྲིག
མཱ་ཀེ་ལི་ཐེ་སྲོལ་རྙིང་ནང་ལུས་མི་འདུག ཁོང་མོ་རྟག་ཏུ་རང་གཅིག་པུ་
12



ad-
ཤིང་རྟ་འཁོར་ལོར་བསྡད་ནས་ཤང་པེ་ལི་སེ་ཁྲོམ་ལམ་དུ་བསྐྱོད་པ་དང་། མི་
རྣམས་ཀྱི་དོ་སྣང་ལས་གཡོལ་གང་ཐུབ་བྱེད། དགུན་ཁར་ཁོང་མོས་ཁའེ་སི་མིའི་
སྟོད་ལྷ་ཆེན་པོ་ཞིག་གྱོན་པ་དང་། དབྱར་ཁར་ཚོས་གཞི་ཤིན་ཏུ་སྤམ་པའི་སྨད་
གཡོག་རིང་པོ་ཞིག་གྱོན་གྱི་འདུག ཁོང་མོ་འཆམ་འཆམ་བྱེད་རྒྱུར་དགའ་བའི་
ལམ་ཆེན་དེའི་ཐོག་མ་གཞི་ངོ་ཤེས་མང་པོ་ཡོད་པ་དང་། སྐབས་འགར་ཁོང་
མོས་ཁོ་ཚོར་འཛུམ་དམུལ་ཙམ་བྱེད་ནའང་དེ་ནི་མི་དྲག་གི་ལྷ་ལྕམ་ཁོ་ནར་ལྡན་
པའི་འཛུམ་དམུལ་ཞིག་ཡིན་པ་མ་ཟད། དེ་ཡང་ཁོ་ཚོ་ཁོ་ནས་མ་གཏོགས་སུས་
ཀྱང་ཚོར་མི་ཐུབ། །
ཁོང་མོ་ཡང་ཁོང་མོའི་ལས་མཚུངས་པ་དེ་དག་ལྟར་སྒོར་དབྱིབས་ཐང་
ཚེན་དང་ཤང་སེ་ལི་སེ་ཁྲོམ་ལམ་གྱི་སྣེ་མོའི་བར་དུ་འཆམ་འཆམ་མི་བྱེད་པར་
ཁོང་མོའི་རྟ་མཆོག་གཉིས་པོས་འཕུར་བ་ལྟར་ཁོང་མོ་གྲོང་ཁྱེར་ཕྱི་རོལ་གྱི་པུ་ལུ་
ཉི་གླིང་གར་སྐྱེལ་བ་དང༌། དེ་གར་ཁོང་མོས་ཤིང་རྟ་འཁོར་ལོ་ནས་བབས་ཏེ་
འཆམ་འཆམ་ཆུ་ཚོད་གཅིག་ཙམ་བྱས་རྗེས་སླར་ཤིང་རྟ་འཁོར་ལོར་བསྡད་ནས་
མྱུར་དུ་ཁྱིམ་ལ་ལོག་གི་འདུག
ང་རང་ངོ་མས་མཐོང་བའི་སྣང་ཚུལ་དེ་དག་དུས་དེ་རིང་ཡང་མིག་ལམ་དུ་
ཝལ་ལེར་འཆར་ཞིང་། བུ་མོ་དེ་ལོ་ན་གཞོན་དུས་ནས་འཆི་བར་ང་ ཕངས་
སེམས་ཆེན་པོ་སྐྱེ་བ་སྟེ། དེ་ནི་མི་ཚོས་སྤུས་ལེགས་པའི་སྒྱུ་རྩལ་གྱི་ཐོན་རྫས་ཤིག་
རྩ་བརླག་ཏུ་སོང་བར་ཕངས་པ་བྱེད་པ་དང་མཚུངས།
ངོ་མ་མཱ་ཀེ་ལི་ཐེ་ནི་བཅོས་མིན་གྱི་རབ་མཛེས་མ་ཞིག་རེད།
ཁོང་མོ་གཟུགས་དཔངས་མཐོ་བ་ཅུང་ཐལ་ཆེ་ན་ཡང་ཁོང་མོར་གཞན་
དང་མི་འདྲ་བའི་ཡོན་ཏན་ཞིག་ཡོད་པ་སྟེ། གལ་ཏེ་གྱོན་གོས་ཐད་དུས་ཚོད་
ཅུང་ཟད་སྤྱད་ན་འདྲ་གཟུགས་ལྷོད་ཤོར་གྱི་སྐྱོན་དེ་འགེབས་ཐུབ། ཁོང་མོས་
0
ཆེན་ཞིག་
པཱ་ལིའི་ཉེ་འདབས་ཀྱི་གླིང་ག་ཞིག་སྟེ། སྐབས་དེར་མཐོ་རིམ་སྤྱི་ཚོགས་ཀྱི་མི་སྣ་སྤྲོ་འཆམ་བྱེད་སའི་གནས་



རིང་ཚད་ས་ལ་ཐུག་པའི་ཁའེ་སི་མིའི་སྟོད་ལྷ་ཆེན་པོ་ཞིག་གྱོན་པ་དང༌། ཞེང་ཁ་
ཆེ་བའི་གྲུ་ཙིའི་སྨད་གཡོག་གི་ལོགས་གཉིས་ནས་མཐའ་རྒྱུན་མངོན་ཞིང༌། བྲང་
ཁར་དམ་དུ་སྦྱར་བའི་ལག་དྲོད་འགུག་བྱེད་ཀྱི་ལག་འཇུག་མཐུག་པོའི་ཕྱོགས་
བཞིའི་ལྟེབ་ཚིགས་ཧ་ཅང་འཚམས་ལ་ཞིབ་ཚགས་པ་བཅས་སྐྱོན་འཚོལ་གྱི་མིག་
མདངས་གང་ཞིག་སྤྱད་ཀྱང་སྐྱོན་འཛུགས་ཐབས་བྲལ།
ཁོང་མོའི་དབུ་ཤིན་ཏུ་མཛེས་པ་ནི་ཆེས་རྨད་དུ་བྱུང་བའི་རྩ་ཆེའི་དངོས་པོ་
ཞིག་དང་མཚུངས་པ་སྟེ། རྨེའུ་སད་@ཀྱིས་གསུངས་པ་ལྟར་ཆུང་ལ་མཛེས་ཤིང་།
ཧ་ལམ་ཁོང་མོའི་ཨ་མས་བསྲེགས་བཅད་བརྡར་གསུམ་བྱས་པ་བརྒྱུད་ད་གཟོད་
གཞི་ནས་འདི་ལྟར་དུ་གྱུར་པ་དང་འདྲ། །
ཉམས་འགྱུར་ཇི་མ་ཇི་བཞིན་བརྗོད་དཀའ་བའི་ངོ་མཚར་གྱི་ངོ་གདོང་
སྒོར་སྒོར་དེའི་ཐོག་ནག་ཐིང་ཐིང་གི་མིག་ཆེན་པོ་གཉིས་ཀྱིས་བརྒྱན་ཡོད་པ་
དང༌། དེའི་སྟེང་གི་ཕྲ་ལ་རིང་བའི་སྨིན་མའི་འཁྱུག་རིས་གཉིས་གཙང་ཞིང་
གྲལ་འགྲིག་པ་ནི་བྱེད་པོས་བྲིས་པ་དང་ཀུན་ནས་མཚུངས། མིག་ཟུང་གི་ཐོག་
ཏུ་ཚགས་དམ་པའི་རྫི་མས་བཀབ་ཡོད་ཅིང་། མིག་ཟུང་མར་ལྟ་སྐབས་རྒྱུ་སེ་
མདོག་གི་མཁུར་ཚོས་ལ་གྲིབ་མ་ཆུང་ངུ་ཞིག་ཕོག་གི་འདུག བལྟ་བཟོ་དོད་པའི་
སྣ་ཆུང་ཆུང་དེ་ཀྲོང་ངེར་སྐྱེས་པ་དང་། སྣ་གཤོག་ཅུང་འབུར་ཙམ་ཡོད་པ་དེ་ནི་
འདོད་པའི་འཚོ་བར་རབ་ཏུ་ཆགས་པ་ལྟར་དུ་སྣང་། མཛེས་ཉམས་ལྡན་པའི་
ཁ་ཆུང་གི་སྐྱ་རིས་ཆེས་གསལ་ལ། མཉེན་འཇམ་མཆུ་སྒྲོས་ཁྱག་ཙམ་ལྡན་པ་
དེའི་ནང་ནས་དཀར་གཙང་འོ་མ་དང་འདྲ་བའི་སོ་ཕྲེང་མངོན་པར་བྱེད། སྐྱི་
པགས་ཀྱི་མདོག་ནི་མིས་ལག་པ་རེག་མ་མྱོང་བའི་ཁམ་བུའི་སྤུ་གོས་དང་འདྲ་བ་
སྟེ། དེ་དག་ནི་ངོ་གདོང་མཛེས་པོ་དེས་ཁྱེད་རང་ལ་བཞག་པའི་བག་ཆགས་
རགས་ཙམ་ཞིག་རེད།
རྨེའུ་སད་(1810
=1857)ནི་ཧྥ་རན་སིའི་འཆར་ཡན་རིང་ལུགས་ཀྱི་སྙན་ངག་པ་དང་ཟློས་གར་མཁས་
0
ཅན་ཞིག
14



གནག་ཅིང་སྣུམ་ པའི་ མགོ་སྐྱེས་དེ་ནི་ ལྷུན་ གྱིས་གྲུབ་པའམ་ ཤད་ནས་
ཆགས་པ་གང་ཡིན་མི་ཤེས་ཏེ། རྦ་རླབས་བཞིན་འཁྱོག་རིས་ལྡན་ལ། མདུན་
ངོས་ནས་སྐྲ་མཚམས་ཕྱེ་སྟེ་ཐད་ཀར་རྒྱབ་ཏུ་དཔྱངས་ཡོད་པ་དང༌། རྣ་གཤོག་
གཉིས་ཅུང་ཕྱིར་ཐོན་ཡོད་ཅིང་། རྣ་གཤོག་རེ་རེར་རིན་གོང་ཧྥ་ལའང་བཞི་
སྟོང་རི་བའི་ཕ་ལམ་གྱི་རྣ་ལོང་གཉིས་འོད་འཚེར་འཚེར་དུ་བཏགས་འདུག
མཱ་ཀེ་ལི་ཐེས་འདོད་ཆགས་རབ་ཏུ་འཁོལ་བའི་འཚོ་བ་སྐྱེལ་གྱི་ཡོད་ནའང་
ཁོང་མོའི་ངོ་གདོང་ཐོག་མོ་གསར་གྱི་ཉམས་འགྱུར་གསལ་པོར་མངོན་པ་མ་ཟད།
ཐ་ན་ད་དུང་བྱིས་པའི་དྭངས་གཙང་གི་ཁྱད་ཆོས་ཀྱང་མངོན་པས་ངོ་མ་ང་ཚོས་
མནོ་བསམ་དྲུག་གསུམ་བཅོ་བརྒྱད་བཏང་ཡང་དེའི་མཐིལ་རྟོགས་མི་ཐུབ།
མཱ་ཀེ་ལི་ཐེར་རང་ཉིད་ཀྱི་བྲིས་པར་ཞིག་ཡོད། དེ་ནི་འུས་ཏཱར་གྱི་ཕུལ་
བྱུང་བརྩམས་ཆོས་ཤིག་སྟེ། དེ་ཡང་ཁོང་གཅིག་པུའི་པིར་གྱིས་མ་གཏོགས་མཱ་ཀེ་
ལི་ཐེ་ཇི་མ་ཇི་བཞིན་དེ་ལྟ་བུ་ཞིག་འབྲི་མི་ཐུབ། ཁོང་མོ་མི་ཡུལ་ལས་བྲལ་རྗེས་
ཀྱི་ཉིན་ཤས་རིང་བྲིས་པར་དེ་ངས་ཉར་བ་ཡིན། རི་མོ་དེ་ནི་མི་གསོན་པོ་ལྟར་དུ་
སྣང་བས་དེས་ངའི་དྲན་ཤེས་མི་འདང་བར་ཁ་གསབ་བྱས་བྱུང་།
ལེའུ་འདིའི་ནང་རྒྱས་བཤད་བྱས་པའི་བྱུང་རིམ་རྣམས་ལས་ལ་ལ་ནི་ངས་
ཕྱིས་སུ་གཞི་ནས་ཤེས་བྱུང༌། འོན་ཀྱང་རྗེས་སུ་བུད་མེད་དེའི་སྒྲུང་ཤོད་སྐབས་
སླར་བརྗོད་མི་དགོས་པའི་ཆེད་དུ་ངས་ད་ལྟ་ནས་བྲིས་པ་ཡིན། །
འཁྲབ་སྟོན་གསར་པ་ག་དུས་ཡོད་རུང་མཱ་ཀེ་ལི་ཐེ་ངེས་པར་དུ་སླེབས་ཀྱི་
འདུག ཁོང་མོས་མཚན་མོ་རྟག་པར་ཟློས་གར་ཁང་ངམ་ཞབས་བྲོ་ཁང་དུ་དུས་
ཚོད་བསྐྱལ་གྱི་ཡོད་ཅིང་། འཁྲབ་གཞུང་གསར་པ་ཞིག་འཁྲབ་ཚེ་ཟློས་གར་ཁང་
ནང་ཁོང་མོ་ཏན་ཏན་མཐོང་ཐུབ། ཁོང་མོས་རྒྱུན་དུ་དངོས་པོ་གསུམ་རང་ལུས་
དང་འབྲལ་མེད་དུ་འཁྱེར་ཡོང་བ་སྟེ། དེ་ནི་རྒྱང་ཤེལ་གཅིག་དང་། མངར་
© འུས་སྐྱུར་(18111887)ནི་ཧྥ་རན་སིའི་སྣུམ་ཚོན་རི་མོ་མཁས་ཅན་ཞིག་སྟེ། ཧྥ་རན་སིའི་གྲགས་
ས
ཅན་རི་མོ་བ་ཨོའོ་ལོའོ་ཏི་ལ་ཨོའོ་སེའི་སློབ་མ་ཡིན།
15



ཟས་ཤོག་ཆག་གཅིག ཇ་ཤིང་མེ་ཏོག་ཆག་པ་ གཅིག་བཅས་ཡིན་པ་མ་ཟད།
དངོས་པོ་དེ་དག་རྒྱུན་དུ་ཟུར་བཞུགས་ཁང་གི་མདུན་ངོས་ཀྱི་འཆང་རྒྱུག་སྟེང་དུ་
འཇོག་གི་འདུག །
ཟླ་བ་གཅིག་གི་ཉིན་ཉི་ཤུ་རྩ་ལྔའི་ནང་མཱ་ཀེ་ལི་ཐེས་འཁྱེར་བའི་ཇ་ཤིང་མེ་
ཏོག་ནི་དཀར་པོ་ཡིན་པ་དང་། ཉིན་གཞན་ལྔའི་ནང་འཁྱེར་བའི་ཇ་ཤིང་མེ་
ཏོག་ནི་དམར་པོ་ཡིན་ཞིང་། མེ་ཏོག་གི་ཚོན་མདོག་ལ་འགྱུར་བ་གཏོང་བའི་རྒྱུ་
རྐྱེན་གང་ཡིན་སུས་ཀྱང་མི་ཤེས་པས་ངས་ཀྱང་འགྲེལ་བཤད་རྒྱག་ཐབས་བྲལ།
ཁོང་མོ་རྒྱུན་དུ་འགྲོ་སའི་ཟློས་གར་ཁང་དེ་དག་གི་ལྟད་མོ་བ་རྙིང་པ་དེ་ཚོ་དང་
ཁོང་མོའི་གྲོགས་པོ་ཚོ་ཡང་ང་དང་འདྲ་བར་སྣང་ཚུལ་དེར་དོ་སྣང་བྱུང་འདུག
ཇ་ཤིང་མེ་ཏོག་ཕུད་ཁོང་མོས་མེ་ཏོག་གཞན་འཁྱེར་བ་སུས་ཀྱང་མཐོང་
མྱོང་མེད་པས་དེས་ན་རྣམ་ཀུན་ཁོང་མོ་མེ་ཏོག་ཉོ་སའི་ལྕམ་པཱ་ཨར་རུང་གི་མེ་
ཏོག་ཚོང་ཁང་ནང་གི་མི་ལ་ལས་ ཁོང་མོར་ཇ་ཤིང་མེ་ཏོག་མ་ཞེས་པའི་མིང་
འདོགས་ཤིག་བཏགས་ཡོད་ཅིང༌། ཕྱིས་སུ་མིང་འདོགས་དེ་དེ་ལྟར་ཁྱབ་ཡོད།
གཞན་ཡང་པཱ་ལིའི་འཁོར་རྒྱུ་ཞིག་གི་ནང་འཚོ་བ་སྐྱེལ་མཁན་གྱི་མི་ཀུན་
དང་འདྲ་བར་ངས་ཤེས་གསལ་ལ་དེ་སྔོན་མཱ་ཀེ་ལི་ཐེས་སྒེག་ཉམས་ལྡན་པའི་
ངང་ཕོ་གཞོན་ལ་ལའི་ཟུར་བསྟེན་ཆུང་མ་བྱེད་མྱོང་ཡོད་ཅིང་། དོན་དེ་ཁོང་
མོས་སྦ་གསང་གཏན་ནས་མི་བྱེད་པ་དང་། གཞོན་ནུ་དེ་ཚོས་ཀྱང་ཆེ་ངོམ་བྱེད་
པས་དེས་ཟུར་བསྟེན་པ་དང་ཟུར་བསྟེན་མ་གཉིས་ཀ་མོས་པ་ཆེན་པོ་བྱུང་ཡོད་
པ་གསལ་བཤད་བྱེད་ཐུབ།
འོན་ཀྱང་ཤོད་སྲོལ་ལ་ཐེངས་ཤིག་ཁོང་མོ་པཱ་ཉེར་༧ དུ་སྤྲོ་འཆམ་ལ་སོང་
ནས་ཕྱིར་ལོག་རྗེས་ཕལ་ཆེར་ལོ་ངོ་གསུམ་རིང་ཕྱི་རྒྱལ་གྱི་གུང་རིམ་པའི་མི་དྲག་
བགྲེས་སོང་གཅིག་ཁོ་ན་དང་མཉམ་དུ་འཚོ་བ་བསྐྱལ་ནས་བསྡད་འདུག གུང་
© པཱ་ཉེར་ནི་ཧྥ་རན་སིར་སྐད་གྲགས་ཡོད་པའི་ཆུ་ཚན་ལུས་གསོ་བྱེད་སའི་གནས་ཤིག
-
16



རིམ་པའི་མི་དྲག་བགྲེས་སོང་དེ་ནི་སྒོར་ཁྲི་ཚོ་བརྒྱ་ཕྲག་ཡོད་པའི་ཕྱུག་བདག་
ཅིག་ཡིན་ཞིང་། ཁོས་ཐབས་ཤེས་ཡོད་རྒུ་བཏོན་ནས་མཱ་ཀེ་ལི་ཐེ་དེ་སྔའི་འཚོ་བ་
དང་འབྲེལ་ཐག་གཅོད་དུ་བཅུག་པ་མ་ཟད། ཁོང་མོས་ཀྱང་དེ་བཞིན་བློ་མོས་
འདོད་མཐུན་གྱིས་ཅི་གསུང་བཀའ་སྒྲུབ་ཞུས་པ་འདྲ། །
གནས་ཚུལ་དེའི་ཐད་མི་གཞན་གྱིས་ང་ལ་འདི་ལྟར་བཤད་བྱུང་།
སྤྱི་ལོ་1842ལོའི་དཔྱིད་ཀར་མཱ་ཀེ་ལི་ཐེ་ལུས་ པོ་ ཤིན་ ཏུ་ ཞན་པ་དང་།
གདོང་གཤིས་ཉིན་རེ་ལས་ཉིན་རེ་སྐྱོ་རུ་འགྲོ་བས་སྨན་པས་ཁོང་མོར་ཆུ་ཚན་
རྒྱག་པར་འགྲོ་དགོས་པའི་བསམ་འཆར་བཏོན་པ་ལྟར་ཁོང་མོས་པཱ་ཉེར་དུ་
བསྐྱོད། །
པཱ་ཉེར་དུ་ཡོད་པའི་ནད་པའི་ནང་གུང་རིམ་པའི་མི་དྲག་གི་བུ་མོ་ཞིག་
ཡོད་ཅིང་། བུ་མོ་དེར་མཱ་ཀི་ལེ་ཐེ་དང་འདྲ་བའི་ནད་ཕོག་ཡོད་པ་མ་ཟད། ད་
དུང་སྐྱེ་འབྲས་ཀྱང་མཱ་ཀེ་ལི་ཐེ་དང་ཤིན་ཏུ་འདྲ་བས་མི་གཞན་གྱིས་ཁོང་མོ་
གཉིས་གཅེན་གཅུང་དུ་བརྩི་ཉེན་ཆེ། འོན་ཀྱང་གུང་རིམ་པའི་མི་དྲག་གི་སྲས་
མོའི་གློ་ནད་དུས་རིམ་གསུམ་པར་སླེབས་ཡོད་པས་མཱ་ཀེ་ལི་ཐེ་པཱ་ཉེར་དུ་འབྱོར་
ནས་ཉིན་ཤས་ལས་མ་སོང་གོང་སྲས་མོ་དེ་མི་ཡུལ་ལས་བྲལ་བ་རེད།
དེ་ཡང་མི་ཁ་ཤས་གཉེན་ཉེའི་ཕུང་པོ་སྦས་ཡོད་པའི་གནས་ལས་བྲལ་མི་
འདོད་པ་ལྟར་གུང་རིམ་པའི་མི་དྲག་དེ་ཡང་བུ་མོ་གྲོངས་རྗེས་སྔར་བཞིན་པཱ་
ཉེར་དུ་བསྡད་ཡོད། ཉིན་ཞིག་གི་ཞོགས་པོ་ལམ་ཆུང་ཞིག་གི་ཟུར་ཁུག་ཏུ་མི་
དྲག་ལ་མཱ་ཀེ་ལི་ཐེ་འཕྲད།
ཁོང་གིས་ཧ་ལམ་རང་གི་བུ་མོའི་གྲིབ་མ་མིག་མདུན་དུ་འཁྱུག་པ་ལྟར་
མདུན་དུ་ཕྱིན་ཏེ་ཁོང་མོའི་ལག་ནས་བཟུང་ཐོག་མིག་ཆུའི་ཕྲེང་ཐག་དུམ་བུ་དུམ་
བུར་ཆད་པའི་ངང་ཁོང་མོར་འཐམས་པ་དང༌། རང་ཉིད་ཀྱི་འདས་ཟིན་པའི་
བུ་མོའི་ལུས་ཚབ་ལ་གཅེས་པ་ལྟར་ཁོང་མོར་གཅེས་འཛིན་བྱེད་ཆོག་པའི་ཞུ་བ་
འཐེན། །



མཱ་ཀེ་ལི་ཐེ་དང་མཉམ་དུ་པཱ་ཉེར་དུ་ཡོང་མཁན་ནི་ཁོང་མོའི་གཡོག་མོ་
གཅིག་པུ་ལས་མེད། མ་གཞི་ནས་ཁོང་མོ་མཚན་ཤད་གང་འདྲ་ཡོང་མིན་ལ་མི་
སྐྲག་པས་མི་དྲག་གི་རེ་བར་མོས་མཐུན་བྱས་འདུག
པཱ་ཉེར་དུ་ཡང་མི་ལ་ལས་མཱ་ཀེ་ལི་ཐེ་ངོ་ཤེས་ཀྱི་ཡོད། ཁོ་པ་ཚོས་ཆེད་
མངགས་གུང་རིམ་པའི་མི་དྲག་གི་སར་བཅར་ཏེ་སྲས་མོ་ཀཱ་ཏི་ཨས་ཀྱི་སྤྱི་ཚོགས་
གནས་བབ་ངོ་མ་དེ་ཁོང་ལ་བརྗོད་ཡོད། གནད་དོན་དེ་བགྲེས་སོང་དེའི་ངོས་
ནས་བཤད་ན་རྡུང་རྡེག་ཚ་ནན་ཞིག་ལོས་ཡིན། གང་ལགས་ཟེར་ན། ད་ནི་
ཁོང་གི་བུ་མོ་དང་མཱ་ཀེ་ལི་ཐེའི་བར་འདྲ་བའི་ཆ་གང་ཞིག་ཡོད་པ་བརྗོད་ཐབས་
བྲལ། འོན་ཀྱང་ད་ལྟ་ཚང་མ་ཕྱི་དྲགས་པ་སྟེ། དམན་ཆུང་མ་དེ་ཁོང་གི་སེམས་
གསོར་གྱུར་ཟིན་པ་དང་། ཁོང་འཚོ་དགོས་པའི་ཁ་གཡར་ས་དང་དོན་བཅོལ་
ས་ཉག་གཅིག་ཏུ་གྱུར་ཟིན། །
ཁོང་གིས་མཱ་ཀེ་ལི་ཐེར་བཀའ་བཀྱོན་གང་ཡང་གནང་མེད་ལ། བཀའ་
བཀྱོན་གནང་རྒྱུའི་དབང་ཆ་ཡང་མེད། འོན་ཀྱང་ཁོང་གིས་མཱ་ཀེ་ལི་ཐེར་གལ་
ཏེ་ཁོང་མོའི་འཚོ་བ་སྐྱེལ་སྟངས་དེ་རིགས་ལ་འགྱུར་བ་གཏོང་འདོད་ན་དེའི་གྱོང་
གུན་ཚང་མ་ཁོང་གིས་གསབ་ཆོག་པ་དང༌། ཁོང་མོར་ག་རེ་དགོས་ཀྱང་དེ་ལྟར་
ཡོད་པ་བྱས་ཆོག་ཅེས་བཤད་པར་མཱ་ཀེ་ལི་ཐེས་ཁས་ལེན་བྱས་འདུག
ངེས་པར་དུ་གསལ་བཤད་ཞུ་དགོས་པ་ཞིག་ལ། སྐབས་དེ་དུས་རང་
གཤིས་སེམས་རྩ་འཁོལ་བའི་མཱ་ཀེ་ལི་ཐེ་ནད་ཀྱིས་བཟུང་ཡོད་པས་ཁོང་མོའི་
སེམས་ལ་སྔར་སོང་གི་འཚོ་བ་དེ་ཕལ་ཆེར་ཁོང་མོར་ནད་གཞི་དེ་ཕོག་པའི་རྒྱུ་
རྐྱེན་གཙོ་བོ་ཞིག་རེད་སྙམ། རྨོངས་དད་ཀྱི་བསམ་བློའི་གཏོང་ཕྱོགས་ཤིག་ལས་
ཁོང་མོས་དཀོན་མཆོག་ལ་འགྱོད་བཤགས་དང་སྐྱབས་བཅོལ་བྱས་ཏེ་རང་གི་
མཛེས་སྡུག་དང་བདེ་ཐང་རང་ཉིད་ལ་དབང་བའི་རེ་བ་བྱེད། །
ངོ་མ་ཆུ་ཚན་བརྒྱབ་པ་དང་། འཆམ་འཆམ་བྱས་པ། རང་བཞིན་གྱི་
ལུས་ནུས་ཟད་གྲོན་བྱས་པ། རྒྱུན་གཏན་གྱི་གཉིད་ཉལ་བ་བཅས་ལ་བརྟེན་
18



6)
དབྱར་མཇུག་ སྟོན་འགོའི་དུས་ སུ་ ཁོང་མོའི་ལུས་ཁམས་ ཧ་ལམ་བདེ་ཐང་དུ་
བསྐྱར་གསོ་བྱུང་།
གུང་རིམ་པའི་མི་དྲག་གི་ཕེབས་རོགས་འོག་མཱ་ཀེ་ལི་ཐེ་པཱ་ལིར་ལོག་པ་
དང༌། ཁོང་གིས་པཱ་ཉེར་དུ་སྡོད་དུས་དང་འདྲ་བར་རྒྱུན་དུ་ཁོང་མོར་གཟིགས་
པར་ཕེབས་ཀྱི་ཡོད། །
མི་གཞན་གྱིས་ཁོ་གཉིས་ཀྱི་འབྲེལ་བ་དེའི་རྐྱེན་ངོ་མ་གང་ཡིན་མི་ཤེས་ལ།
བསམ་བློའི་གཏོང་ཕྱོགས་ངོ་མ་གང་ཡིན་པ་ཡང་མི་ཤེས་པས་དེ་མ་ཐག་པཱ་ལིར་
སྐད་གྲགས་ཆོད་སོང་། རྒྱུ་མཚན་ནི་གུང་རིམ་པའི་མི་དྲག་ཁོང་རྒྱུ་ནོར་ཤིན་ཏུ་
ཕྱུག་པས་སྙན་གྲགས་ཀུན་ཏུ་ཁྱབ་ཡོད་ཁར་ད་ལྟ་ནི་བག་མེད་ལོངས་སྤྱོད་ཀྱིས་
སྐད་གྲགས་ཆོད་ཡོད། །
ཚང་མས་གུང་རིམ་པའི་མི་དྲག་བགྲེས་སོང་དང་མཱ་ཀེ་ལི་ཐེའི་བར་གྱི་
འབྲེལ་བ་ཟབ་མོ་དེ་རྒད་པོ་འདོད་ཆགས་ལ་དགའ་བར་ངོས་འཛིན་བྱེད། དེ་
ནི་རྒྱུ་ནོར་ཕྱུག་པའི་རྒད་པོ་འགའ་ཞིག་ལ་རྒྱུན་དུ་འབྱུང་བའི་སྐྱོན་ཆ་ཞིག་ཡིན་
པས་མི་ཚོས་ཁོ་གཉིས་ཀྱི་འབྲེལ་བར་ཚོད་དཔག་སྣ་ཚོགས་བྱེད་མོད། འོན་ཏེ་
གནས་ཚུལ་ངོ་མར་ཚོད་དཔག་བྱེད་ཐུབ་མེད།
དོན་དངོས་ཐོག་ཕ་རྒན་དེས་མཱི་ཀེ་ལི་ཐེར་བརྩེ་དུང་དེ་འདྲ་བཅངས་པའི་
རྒྱུ་རྐྱེན་ཧ་ཅང་དྭངས་གཙང་ཡིན་ཞིང༌། ཁོང་མོ་དང་སེམས་ཁམས་ཀྱི་འགྲོ་
འོངས་ཡོད་པ་ཕུད་གཞན་རྣམས་གུང་རིམ་པའི་མི་དྲག་གིས་བལྟས་ན་ཚུལ་མིན་
འབའ་ཞིག་ཡིན་པས་ཁོང་གིས་གནས་དུས་གང་དུ་ཡང་ཕྲུ་གུ་བུ་མོས་ཉན་རྒྱུར་
མི་འཚམས་པའི་སྐད་ཆ་ཚིག་གཅིག་ཀྱང་མོ་ལ་བརྗོད་མྱོང་མེད། །
ང་ཚོས་ང་ཚོའི་མི་སྣ་གཙོ་བོ་བུད་མེད་དེ་ཇི་མ་ཇི་བཞིན་དུ་བཀོད་འབྲི་
བྱེད་པ་ལས་ཁོང་མོ་གཟུགས་བརྙན་གཞན་གང་ཞིག་ཏུ་བསྐྲུན་རྒྱུའི་བསམ་བློ་རྩ་
བ་ནས་གཏོང་གི་མེད། ང་ཚོས་མཱ་ཀེ་ལི་ཐེ་པཱ་ཉེར་དུ་སྡོད་དུས་ཁོང་མོ་ནི་གུང་
རིམ་པའི་མི་དྲག་ལ་ཁས་ལེན་བྱས་པའི་ཁ་དན་སྲུང་བརྩི་བྱེད་ཐུབ་མཁན་ཞིག་
19



ཡིན་ལ། ཁོང་མོས་སྲུང་བརྩི་ཡང་བྱས་ཡོད་པ་བརྗོད་ཀྱི་ཡོད། འོན་ཀྱང་པཱ་
ལིར་ལོག་ཚེ་ལོངས་སྤྱོད་སྐྱིད་རོལ་དང༌། འཆང་འཐུང་ཞབས་བྲོར་གོམས་པའི་
བུ་མོ་དེ་བཟོད་སྒོམ་མི་ཐུབ་ཅིང་། གུང་རིམ་པའི་མི་དྲག་བགྲེས་སོང་གིས་དུས་
བཀག་ལྟར་འཚམས་འདྲི་བྱེད་པར་ཡོང་བ་ཁོ་ནས་སྐྱོ་ཤས་བསང་ཐབས་བྱེད་
པའི་ཁེར་རྐྱང་གི་འཚོ་བར་ཁོང་མོ་ཞེ་སུན་གྱི་སྣང་བ་སྐྱེས་ཏེ་དེ་སྔའི་མེ་ལྟར་ཚ་
བའི་འཚོ་བའི་རླབས་རྒྱུན་དེ་དེ་མུར་ཁོང་མོའི་ཀླད་ཁམས་སུ་འཕྱུར།
དེས་མ་ཚད་མཱ་ཀེ་ལི་ཐེ་ཐེངས་འདིའི་སྤྲོ་འཆམ་ནས་ཕྱིར་ལོག་རྗེས་སྔ་ན་
མེད་པའི་སྒེག་ཉམས་ལྡན་ཞིང༌། ཁོང་མོ་ལོ་ན་ཉི་ཤུ་ཏག་ཏག་ཏུ་སོན་ཡོད་པ་
དང༌། ཁོང་མོའི་ནད་གཞི་དེ་ ཕར་བལྟས་ན་བསངས་དྲག་བྱུང་ཡོད། འོན་
ཀྱང་དོན་དངོས་ཐོག་ནད་རྩ་གཅོད་ཐུབ་མེད་པས་དེས་ན་ཁོང་མོ་འདོད་ཆགས་
རབ་ཏུ་འཕེལ་ཞིང་། འདོད་ཆགས་དེ་རིགས་ནི་གློ་ནད་ཀྱི་ནད་རྟགས་ཤིག་
lo 7 il
རེད།
གུང་རིམ་པའི་མི་དྲག་གི་གྲོགས་པོ་ཚོས་ཁོང་ལ་མཱ་ཀེ་ལི་ཐེ་དང་མཉམ་དུ་
བཞུགས་ན་མཚན་སྙན་འཛད་ཀྱི་རེད་ཅེས་རྒྱུན་དུ་ཁོང་མོའི་འགུལ་སྐྱོད་ལ་བལྟ་
སྲུང་བྱས་ཏེ་ཚུལ་མིན་བྱ་སྤྱོད་ཀྱི་དཔང་རྟགས་འཛིན་དགོས་སྙམ། ཉིན་ཞིག་ཁོ་
ཚོས་མི་དྲག་ལ་མཱ་ཀེ་ལི་ཐེས་མི་དྲག་གིས་གཟིགས་པར་ཡོང་མི་སྲིད་པའི་སྐབས་
དང་བསྟུན་ཏེ་མི་གཞན་ལ་སྣེ་ལེན་བྱེད་པ་མ་ཟད། རྒྱུན་དུ་ཉིན་གཉིས་པ་བར་
རྒྱུན་མཐུད་བྱེད་ཀྱི་འདུག་ཅེས་ར་སྤྲོད་ཀྱང་བྱས། དོན་དེ་གུང་རིམ་པའི་མི་
དྲག་གིས་མཁྱེན་རྗེས་ཁོང་གིས་སེམས་སྡུག་ཆེན་པོ་བྱེད།
གུང་རིམ་པའི་མི་དྲག་གིས་འདྲི་རྩད་བྱེད་སྐབས་མཱ་ཀེ་ལི་ཐེས་ཚང་མ་ཁས་
བླངས་པ་མ་ཟད། ད་དུང་སྦ་གསང་མེད་པའི་ངང་ཁོང་ལ་དུས་ཕྱིས་ཁོང་མོར་
སེམས་ཁུར་གནང་མི་དགོས་པའི་ཁ་ཏ་བྱས། དེ་ཡང་ཁོང་མོའི་སེམས་ལ་ད་ནི་
རང་ཉིད་ལ་དེ་སྔའི་ཁ་དན་དེ་དོན་ལ་གནས་ཐུབ་པའི་ནུས་ཤུགས་མེད་སྙམ་ལ།
རང་གིས་མགོ་སྐོར་བཏང་བའི་མི་ཞིག་གི་སེམས་བཟང་དང་ལེན་ཡང་བྱེད་མི་



འདོད།
གུང་རིམ་པའི་མི་དྲག་གཟའ་འཁོར་གཅིག་རིང་མཐོང་རྒྱུ་མེད། ཁོང་
གིས་ཀྱང་དེ་ཙམ་ལས་བྱེད་མི་ཐུབ། ཉིན་བརྒྱད་པར་སླེབས་དུས་ཁོང་གིས་མཱ་
ཀེ་ལི་ཐེའི་སར་ཡོང་སྟེ་སྔོན་མ་ལྟར་འགྲོ་འོངས་བྱ་རྒྱུའི་ཞུ་བ་འཐེན་པ་མ་ཟད།
མཱ་ཀེ་ལི་ཐེ་མཐོང་རྒྱུ་བྱུང་ན་ཁོང་མོ་རང་འདོད་ལྟར་བྱེད་ཆོག་པའི་མོས་མཐུན་
བྱས་པ་དང་། ད་དུང་ཁོང་གི་སྲོག་ལ་ཐུག་ནའང་ཁོང་མོར་ངན་སྨྲས་ཚིག་
གཅིག་ཀྱང་མི་བརྗོད་པའི་མནའ་བསྐྱལ།
དེ་ནི་མཱ་ཀེ་ལི་ཐེ་པཱ་ལིར་ལོག་ནས་ཟླ་བ་གསུམ་འདས་རྗེས་ཏེ། སྤྱི་ལོ་
1842ལོའི་ཟླ་11གམ་12ནང་གི་གནས་ཚུལ་རེད།
གསུམ།
ཚེས་བཅུ་དྲུག་ཉིན་གྱི་ཕྱི་དྲོའི་ཆུ་ཚོད་དང་པོར་ངས་ཨཱང་ཐན་ལམ་དུ་ཕྱིན་
པ་ཡིན།
ཕྱི་སྒོའི་འགྲམ་ནས་ཕམ་ཚོང་རྒྱག་མཁན་གྱིས་གོང་ཚད་གཅོད་པའི་སྐད་
སྒྲ་ཐོས་ཐུབ།
ཁང་པའི་ནང་མཚར་སྣང་ཆེ་བའི་མིས་ཁེངས་འདུག
ཁྲོམ་སྲང་གང་སར་སྐད་གྲགས་ཡོད་པའི་སྨད་འཚོང་མ་ཡོད་ཚད་སླེབས་
ཡོད་པོ་དང་། སྐུ་དྲག་གི་ལྕམ་ཁ་ཤས་ཀྱང་སླེབས་ཡོད་པ་དེ་ཚོས་ཁོང་མོ་ཚོར་
ལྐོག་བལྟ་བྱེད། སྐབས་འདིར་ཁོང་མོ་ཚོས་སླར་ཕམ་ཚོང་ལ་ཞུགས་པའི་མིང་
གཡར་ཏེ་ཁོང་མོ་ཚོ་དང་གཤིབ་རྒྱུའི་གོ་སྐབས་མེད་པའི་བུད་མེད་དེ་ཚོར་ཞིབ་
ཕྲ་བལྟས་ཆོག གཅིག་བྱས་ན་ཁོང་མོ་ཚོས་ལྐོག་ཏུ་བུད་མེད་དེ་ཚོའི་རང་མོས་
རྒྱ་ཡན་གྱི་སྐྱིད་རོལ་འཚོ་བར་ཡིད་སྨོན་ཡང་བྱེད་ཀྱི་ཡོད་སྲིད། །
གུང་རིམ་པའི་མི་དྲག་F ཡི་ལྕམ་གྱི་ལག་ངར་སྲས་མོ་ Aལ་ཐུག་སོང་།
སྲས་མོ་Aནི་དེང་དུས་སྨད་འཚོང་མའི་འཁོར་རྒྱུའི་ནང་དཔེར་མཚོན་གྱི་མཛེས་



མ་བསོད་སྐུམ་པ་ཞིག་རེད། ཧོ་རིམ་པའི་མི་དྲག་T ཡི་ལྕམ་ནི་ལྕམ་D ཡིས་
གོང་ཚད་ཆེར་སྤར་བའི་ཁྱིམ་ཆས་དེ་ཉོ་དགོས་མིན་ལ་ཐེ་ཚོམ་བྱེད་བཞིན་མཆིས།
ལྕམD ནི་དེང་དུས་ཆེས་འཁྲུག་ཅིང་སྐད་གྲགས་ལྡན་པའི་འཕྱན་མོ་ཞིག་རེད།
གུང་རིམ་པའི་མི་དྲག་Y མཱ་དཱ་ལིར་བཞུགས་དུས་མི་ཚོས་པཱ་ལིར་མ་རྩེ་བརྡིབས་
པའི་ངོས་འཛིན་བྱེད་པ་དང་། ཡང་པཱ་ལིར་བཞུགས་དུས་མི་ཚོས་མཱ་དཱ་ལིར་མ་
རྩ་བརྡིབས་པའི་ངོས་འཛིན་བྱེད་མོད། དོན་དངོས་ཐོག་ལོ་རེའི་ཡོང་འབབ་
ཀྱང་བེད་སྤྱོད་བཏང་ཚར་གྱི་མེད། སྐབས་འདིར་ཁོང་གིས་ཕྱོགས་གཅིག་ནས་
ལྕམ་Mདང་ཁ་བརྡ་གློད་པ་དང༌། ཕྱོགས་གཞན་ཞིག་ནས་ཡང་ལྕམ་Nདང་
མིག་ཟུར་བལྟ་རེས་བྱེད། ལྕམ་Mནི་ཤེས་ནུས་ཕུལ་བྱུང་གི་བརྩམས་སྒྲུང་ཐུང་
ངུའི་རྩོམ་པ་པོ་ཞིག་ཡིན་པ་དང་། རྒྱུན་དུ་རང་ཉིད་ཀྱིས་བཤད་པའི་སྐད་ཆ་
རྣམས་ཡིག་ཐོག་ཏུ་ཕབ་སྟེ་རང་ཉིད་ཀྱི་མིང་ཆེན་འགོད་རྒྱུ་ཁོ་ན་བསམ་མཁན་
ཞིག་ཡིན། མཛེས་སྡུག་ལྡན་པའི་ལྕམ་Nཡིས་རྟག་པར་ཤང་སེ་ལི་སེ་ཁྲོམ་ལམ་
དུ་འཆམ་འཆམ་བྱེད་པ་དང་། གྱོན་ཆས་ཀྱི་ཚོས་གཞི་ནི་ནམ་ཡང་མུ་མན་དང་
གཡུ་མདོག་གཉིས་ལས་བྲལ་མི་ཐུབ། ལུས་སྟོབས་ཆེ་བའི་རྟ་ནག་པོ་གཉིས་ཀྱིས་
ཁོང་མོའི་ཤིང་རྟ་འཁོར་ལོ་དྲུད་ཅིང༌། རྟ་མཆོག་དེ་གཉིས་ལ་ཐོའོ་ནིའི་ཡིས་
ཁོང་མོའི་ས་ནས་རིན་གོང་ཧྥ་ལའང་ཁྲི་གཅིག་བླངས་པ་དང་། ཁོང་མོས་ཀྱང་
དེ་བཞིན་སྤྲད། མཇུག་ཏུ་ད་དུང་སྲས་མོ་Rབསྡད་འདུག ཁོང་མོས་རང་ཉིད་
ཀྱི་འཇོན་ཐང་ལ་བརྟེན་ནས་ཐོབ་པའི་གནས་བབ་དེར་སྐལ་རྫོངས་ལ་བརྟེན་
པའི་མཐོ་རིམ་སྤྱི་ཚོགས་ཀྱི་ལྕམ་རྣམས་མིག་ཚ་བར་གྱུར་ལ། ཕོ་མོའི་བརྩེ་དུང་
ལ་བརྟེན་ནས་གནས་པའི་བུད་མེད་དེ་ཚོ་ནི་དེ་བས་རྗེས་སུ་ལུས་ནས་བྱ་ཐབས་
མེད་པར་གྱུར་ཡོད། ཁོང་མོས་གནམ་གཤིས་གྲང་ངར་ཆེ་བར་མ་འཛེམས་པར་
དངོས་པོ་ཉོ་བར་འོངས་ཤིང་། དེ་གར་ཁོང་མོར་དོ་སྣང་བྱེད་མཁན་ཡང་མང་
པོ་འདུག
ང་ཚོས་ད་དུང་ཁང་པ་འདིའི་ནང་འཛོམས་པའི་མི་མང་པོའི་རུས་མིང་གི་
22



ཡིག་འབྲུ་དང་པོ་དེ་བཏོན་ཆོག ཁོ་ཚོ་འདི་གར་ཕན་ཚུན་འཕྲད་པ་ལ་ཁོ་ཚོ་
རང་ཉིད་ཀྱང་ཧ་ཅང་ཡ་མཚན་པར་གྱུར། འོན་ཀྱང་ཀློག་པ་པོ་རྣམས་སུན་
སྣང་མི་སྐྱེ་བའི་ཆེད་དུ་ངས་འདིར་རེ་རེ་བཞིན་ངོ་སྤྲོད་ཞུ་གི་མིན། །
ངས་ངེས་པར་དུ་བརྗོད་དགོས་པ་ཞིག་ནི། སྐབས་དེ་དུས་ཁོ་ཚོ་ཚང་མ་
དགའ་སྤྲོས་ཁེངས་ཡོད་པ་དང་། བུད་མེད་དེ་དག་གི་ནང་ནས་མང་པོ་ཞིག་ནི་
འདས་མོ་འཚོ་བཞུགས་སྐབས་ཀྱི་ངོ་ཤེས་ཡིན་མོད། འོན་ཀྱང་སྐབས་འདིར་
ཁོང་མོ་ཚོས་ཧ་ལམ་འདས་མོར་དྲན་གསོའི་བརྩེ་དུང་སྤུ་ཙམ་ཡང་བཅངས་མེད།
ཚང་མས་སྐད་སྒྲ་མཐོན་པོའི་ངང་གླེང་དགོད་བྱེད་པ་དང༌། གོང་ཚད་
རྒྱག་མཁན་གྱི་མིས་སྟོབས་ཟད་སྐད་འཛེར་ངང་རིན་གོང་རྒྱག་གི་འདུག ཕམ་
ཚོང་རྒྱག་སའི་སྒྲོག་ཙེའི་མདུན་གྱི་རྐུབ་སྟེགས་ཁེངས་པར་བསྡད་ཡོད་པའི་ཚོང་
པ་ཚོས་ཚང་མར་སྐད་ཅོར་མི་རྒྱག་པའི་བརྡ་བཏང་སྟེ་ཏན་ཏན་ཏིག་ཏིག་ངང་
ཚོང་རྒྱག་ཐབས་བྱེད་མོད། འོན་ཏེ་སུས་ཀྱང་ཁོ་ཚོར་ཁ་ཡ་མི་བྱེད། སྐད་ཅོར་
ཟང་ཟིང་གི་འདུ་འཛོམས་འདི་ལྟ་བུ་ངས་དེ་སྔ་མཐོང་མྱོང་གཏན་ནས་མེད། །
ངས་ཁུ་སིམ་སིམ་ངང་འཁྲུག་ཟིང་ཆེ་བའི་མི་ཚོགས་དེའི་དཀྱིལ་དུ་བསྐྱོད་
པ་ཡིན། ངའི་ སེམས་ལ་སྣང་ཚུལ་ འདི་ སྙིང་ རྗེ་སྐྱེ་དགོས་ པའི་བུད་ མེད་དེ་
དབུགས་ཆད་སའི་གཟིམ་ཆུང་གི་ཉེ་འགྲམ་དུ་ཐོན་པ་ནི་ཁོང་མོའི་ཁྱིམ་ཆས་ཕམ་
ཚོང་བརྒྱབ་ནས་ཁོང་མོ་འཚོ་བཞུགས་སྐབས་ཀྱི་བུ་ལོན་འཇལ་རྒྱུའི་ཆེད་དུ་རེད་
སྙམ། བསམ་མཚམས་འདིར་སླེབས་སྐབས་ཡིད་ཁམས་སུ་སྐྱོ་སྣང་ཚད་ལས་
འགལ་བ་ཞིག་རང་བཞིན་དུ་སྐྱེས་ཤིང༌། ང་འདི་གར་དངོས་པོ་ཉོ་བར་ཡོང་བ་
ཡིན་ཟེར་བ་ལས་ལྟད་མོ་ལྟ་བར་ཡོང་བ་ཡིན་ཞེས་བཤད་ན་འཚམས། ངས་
ཕམ་ཚོང་རྒྱག་མཁན་གྱི་ཚོང་པ་ལ་ལའི་ངོ་གདོང་ལ་བལྟས་པ་ཡིན། དངོས་པོ་
གང་ཞིག་ཁོ་ཚོའི་བསམ་ཡུལ་ལས་འདས་པའི་རིན་གོང་མཐོ་པོར་སླེབས་དུས་ཁོ་
ཚོ་སྤྲོ་བས་ཁེངས་ཏེ་འཛུམ་མདངས་ཡོངས་སུ་སྟོན་གྱིན་འདུག
བུད་མེད་དེའི་ལྷ་མོ་ལྟ་བུའི་འཚོ་བའི་བརྒྱུད་རིམ་ནང་མགོ་བདེ་གླགས་



ཚོང་བྱེད་མྱོང་མཁན་དང༌། མོའི་ལུས་ ཐོག་ནས་ཕྱུག་པོ་ཆགས་མྱོང་མཁན།
ཁོང་མོ་ནད་ཀྱིས་མནར་ནས་འཆི་ཁར་ཁྲལ་དོད་དཔེ་རིས་སྦྱར་བའི་གཡར་
འཛིན་ཁྱེར་ནས་ཅ་སུན་པོ་བཟོ་བར་ཡོང་མཁན། ད་དུང་ཁོང་མོ་གྲོངས་རྗེས་
འདྲ་ཆགས་མདོག་ཁ་བའི་རྩིས་ཁྲ་ཁྱེར་ནས་བུ་ལོན་དང་ངོ་ཚ་ཁྲེལ་མེད་ཀྱིས་
སྐྱེས་ཀཱ་མཐོ་པོ་ལེན་པར་ཡོང་མཁན་བཅས་མི་དེ་དག་ཚང་མ་སྐྱེས་བུ་དམ་པ་
འབའ་ཞིག་རེད་ཨང་། །
ངོ་མ་གནའ་མིས་ཚོང་པ་དང་ཇག་པས་དད་པ་བྱེད་ས་ནི་དཀོན་མཆོག་
གཅིག་རེད་ཅེས་གསུངས་པ་དེ་ཅི་འདྲའི་བདེན་པོ་མི་འདུག་གམ།
སྨད་གཡོག་རིང་པོ་དང༌། ཁའེ་སི་མིའི་སྟོད་ལྷ། རྒྱན་ཆ་བཅས་ཚང་མ་
ཡུད་ཙམ་ལ་བཙོངས་ཟིན་ཞིང༌། མགྱོགས་པོ་དེ་འདྲར་མི་རྣམས་ཡིད་ཆེས་སྐྱེ་
དཀའ། འོན་ཏེ་ང་ལ་ཕན་ཐོགས་པའི་དངོས་པོ་གཅིག་ཀྱང་མེད་པས་ངས་མུ་
མཐུད་སྒུག་བསྡད་པ་ཡིན།
གློ་བུར་ངས་“འཚེམ་བཟོ་དང་དོད་ ལྡན་པ་དང་། ཟུར་ལ་གསེར་ཆུ་
བྱུགས་པའི་ དཔེ་དེབ་སྤུས་ལེགས་ གཅིག་ སྟེ། ཁ་བྱང་ལ་《མཱ་ལུང་ ལའེ་ སི་
ཁོའོ་》ཟེར་ཞིང༌། མདུན་ཤོག་ནང་མའི་ཐོག་ཡིག་འབྲུ་ཁ་ཤས་ཡོད་པ། དེར་
ཧྥ་ལའང་བཅུ་ཡིན་”ཟེར་བ་ཐོས་བྱུང་།
ཡུན་རིང་པོ་འཇམ་ཐིང་ངེར་གནས་རྗེས་མཐར་མི་ཞིག་གིས་“ ཧྥ་ལའང་
བཅུ་གཉིས་སྤྲོད་ཀྱི་ཡིན་”ཞེས་སྨྲས།
ངས་“ཧྥ་ལའང་བཅོ་ལྔ་སྤྲོད་ཀྱི་ཡིན་”ཞེས་བཤད།
ངས་གོང་ཚད་དེ་འབབ་དགོས་དོན་གང་ཡིན་མིན་རང་ཉིད་ཀྱིས་ཀྱང་མི་
ཤེས། ཕལ་ཆེར་མདུན་ཤོག་ནང་མའི་ཐོག་ཡིག་འབྲུ་ཁ་ཤས་བྲིས་ཡོད་པ་དེས་
d 《 མཱུ་འུ་ང་ལའེ་སི་ཁོའོ》ནི་དུས་རབས་བཅོ་བརྒྱུད་པའི་ནང་ཧྥ་རན་སིའི་ཡེ་ཤུའི་ཆོས་འཆད་མཁན་ཕུའུ་ལའེ་
ཧཱུས་(1697———-1763)བརྩམས་པའི་ཕོ་མོ་གྲོགས་སྒྲིག་གི་སྒྲུང་དེབ་གྲགས་ཅན་ཞིག
24



ཡིན་ཡང་སྲིད།
“ཧྥ་ལའང་བཅོ་ལྔ་” ཞེས་ ཕམ་ཚོང་རིན་གོང་གཅོད་མཁན་གྱིས་ ཡང་
བསྐྱར་ཐེངས་གཅིག་བཤད།
“ཧྥ་ལའང་སུམ་ཅུ་”ཞེས་ཐོག་མར་གོང་ཚད་འབབ་མཁན་གྱི་མི་དེས་སླར་
སྐད་བརྒྱབ་ཅིང༌། ཤོད་ཉམས་ལ་བལྟས་ན་མི་གཞན་གྱིས་གོང་སྤར་བར་ཁོང་
ཁྲོ་ཟོས་པ་འདྲ། །
ད་ནི་འགྲན་རྩོད་ཧ་ཅང་ཆེ་བར་གྱུར་སོང་།
“ཧྥ་ལའང་སུམ་ཅུ་སོ་ལྔ་” ཞེས་ངས་སྐད་ཤུགས་གཅིག་མཚུངས་ཀྱིས་དེ་
སྐད་སྨྲས།
“ཧུ་ལའང་བཞི་བཅུ་”
“ཧྥ་ལའང་དྲུག་བཅུ་”
“ཧྥ་ལའང་བརྒྱ་ཐམ་པ་”
གལ་ཏེ་ང་མི་ཚོའི་དོ་སྣང་ཐོབ་འདོད་མཁན་ཞིག་ཡིན་ཚེ་ངའི་དམིགས་
ཡུལ་ཡོངས་སུ་གྲུབ་ཟིན། གང་ལགས་ཟེར་ན། ཐེངས་འདིར་གོང་ཚད་སྤར་
དུས་ཚོགས་ར་ཡོངས་སྒྲ་མེད་འཇམ་ཐིང་དུ་གནས་པ་དང་། ཚང་མས་ང་ལ་ལྟ་
ཞིང་། དཔེ་དེབ་དེ་ཐོབ་འདོད་ཆེན་པོ་བྱེད་པའི་སྐུ་ཞབས་དེ་ཡང་སྙིང་མི་གང་
འདྲ་ཞིག་ཡིན་ནམ་སྙམ་པ་འདྲ། །
ངས་མཐའ་མཇུག་གི་གོང་ཚད་རྒྱག་པའི་སྐད་སྒྲ་དེས་ངའི་ཁ་གཏོད་ཁོང་
ཧོན་ཐོར་བར་གྱུར། ཁོང་གིས་བསམ་བློ་ཞིག་བཏང་རྗེས་ད་ནི་འགྲན་རྩོད་དེའི་
ནང་ནས་ཕྱིར་བཤོལ་བྱས་ན་དགའ་སྙམ་པས་དེས་ན་ང་ཐོག་མའི་གོང་ཚད་ཀྱི་
ལྡབ་བཅུ་སྤྲད་ནས་དཔེ་དེབ་དེ་ཉོ་དགོས་བྱུང་། དེ་ནས་ཁོང་གིས་ང་ལ་ཞུམ་
ཙམ་ཞུམ་ཙམ་བྱས་ཤིང་། མ་གཞི་ཅུང་ཕྱིས་ཀྱང་རྣམ་འགྱུར་ཧ་ཅང་འཇམ་
པོའི་ངང་ང་ལ་“སྐུ་ཞབས། ངས་ཁྱེད་རང་ལ་ཕུལ་ཆོག”ཟེར།
དེ་དུས་མི་གཞན་གྱིས་གོང་སྤར་མཁན་མེད་པས་དཔེ་དེབ་དེ་ང་ལ་བདག་
-



པར་གྱུར།
དེ་ཡང་ངའི་རང་བརྩིའི་བསམ་པས་སླར་ཡང་རང་ཉིད་ཀྱི་གཤིས་ཀ་གྱོང་
པོ་དེ་བསྐུལ་བར་དོགས་པ་དང༌། དེའི་ཁར་ང་རང་ལ་དངུལ་ཡང་འབེལ་པོ་དེ་
ཙམ་མེད་པས་ངས་ཁོ་ཚོར་ངའི་མིང་འབྲི་རོགས་ཞུས་ནས་དཔེ་དེབ་དེ་ཟུར་ཞིག་
ཏུ་བཞག་རྗེས་ཐོག་ཁ་ནས་བབས་པ་ཡིན། ཚུལ་དེ་མཐོང་མཁན་གྱི་མི་དེ་ཚོས་
ང་ལ་ཚོད་དཔག་སྣ་ཚོགས་བྱས་ཡོད་པ་གཏན་འཁེལ་རེད། ཁོང་ཚོའི་སེམས་སུ་
ངས་ཧྥ་ལའང་བརྒྱའི་རིན་གོང་མཐོ་པོ་དེ་འདྲ་སྤྱད་དེ་དཔེ་དེབ་དེ་ཉོ་བ་ཡང་
སྙིང་གང་གི་ཆེད་དུ་ཡིན་ནམ། དཔེ་དེབ་དེ་གང་ས་གང་དུ་ཉོ་རྒྱུ་ཡོད་པ་མ་ཟད།
ཧྥ་ལའང་བཅུའམ་མཐོ་ནའི་ཧྥ་ལའང་བཅོ་ལྔ་ལས་སྤྲོད་དགོས་ཀྱི་མ་རེད་སྙམ་
ཡོད་ངེས་རེད།
ཆུ་ཚོད་གཅིག་འདས་རྗེས་ངས་མི་ཞིག་བཏང་ནས་དཔེ་དེབ་དེ་བླངས་པ་
ཡིན།
མདུན་ཤོག་ནང་མའི་ ཐོག་དཔེ་དེབ་འབུལ་མཁན་གྱི་མིས་ལྕགས་སྨྱུག་
གིས་ཡིག་ཕྲེང་མཛེས་པོ་གཉིས་བྲིས་ཡོད་པ་འདི་ལྟར།
མཱ་ལུང་མཱ་ཀེ་ལི་ཐེ་ལ།
ངོ་གནོང་སོང་།
འོག་གི་མིང་མཆན་དུ་ཨར་མའང་དཱི་ཝར་ཞེས་བཀོད་འདུག
“ངོ་གནོང་ སོང་” ཞེས་ པའི་ ཡིག་འབྲུ་དེ་གསུམ་འདིར་བེད་སྤྱོད་བྱེད་
དགོས་དོན་གང་ཡིན་ནམ། །
སྐུ་ཞབས་ཨར་མའང་དཱི་ཝར་གྱི་བསམ་འཆར་ལྟར་ན་མཱ་ཀེ་ལི་ཐེ་ནི་རྒྱ་
ཡན་གྱི་འཚོ་བའི་ཐད་ཡིན་ནའང་འདྲ། སེམས་གཏིང་གི་བརྩེ་དུང་ཐད་ཡིན་
ནའང་འདྲ། གང་ཅིར་མཱ་ལུང་ལས་རྒྱལ་ཡོད་པ་མཱ་ལུང་གིས་ཁས་ལེན་དགོས་
པ་མ་ཡིན་ནམ།
གོང་གསལ་ལས་བརྩེ་དུང་ཐད་ཀྱི་འགྲེལ་བཤད་གཉིས་པ་དེ་ཡིན་ཤས་ཆེ།
26



གང་ཡིན་ཟེར་ན། འགྲེལ་བཤད་རྒྱག་སྟངས་དང་པོ་དེ་ནི་གུས་མེད་ལང་ཤོར་
ཞིག་ཡིན་ཞིང་། མཱ་ཀེ་ལི་ཐེས་རང་ཉིད་ལ་ལྟ་ སྟངས་གང་ཞིག་བཟུང་ཡོད་
ནའང་དེ་དོན་ཁོང་མོས་ཁས་ལེན་མི་སྲིད། །
ངས་སླར་ཕྱི་ལ་ཕྱིན་པ་དང༌། མཚན་མོ་ཉལ་དུས་གཞི་ནས་དཔེ་དེབ་དེ་
ཡིད་ལ་དྲན་བྱུང་། །
དེ་ཡང་《མཱ་ལུང་ལའེ་སི་ཁོའོ་》ནི་མི་སེམས་འགུལ་བའི་སྒྲུང་དེབ་ཅིག་
རེད། མ་གཞི་ང་ལ་སྒྲུང་གི་བྱུང་རིམ་ཚང་མར་གོམས་འདྲིས་ཡོད་མོད། འོན་
ཀྱང་དཔེ་དེབ་དེ་ལག་ཏུ་ཡོད་ཚེ་ག་དུས་ཡིན་ནའང་ངས་དཔེ་དེབ་དེར་བཅངས་
པའི་བརྩེ་དུང་གིས་རྟག་པར་ངའི་ཡིད་དབང་འཕྲོག་པར་བྱེད། ངས་དཔེ་དེབ་
ཁ་ཕྱེ་ནས་ལྟ་སྐབས་ཆོས་པ་ཕུའུ་ལའེ་ཧྥུ་ཡིས་གསར་སྐྲུན་བྱས་པའི་བུད་མེད་མི་
སྣ་གཙོ་བོ་དེ་སླར་ངའི་མིག་མདུན་དུ་མངོན་ཞིང་། ཚུལ་དེ་འདྲ་ཕལ་ཆེར་ཡང་
སྐོར་བསྐྱར་སྐོར་ཐེངས་བརྒྱ་ལྷག་ཙམ་བྱེད་མྱོང་། བུད་མེད་མི་སྣ་གཙོ་བོའི་
གཟུགས་བརྙན་དེ་གསོན་ཉམས་ལྡན་ལ། ཟོལ་མེད་སེམས་འགུལ་ཐེབས་པ་
ཞིག་ཏུ་བསྐྲུན་ཡོད་པས་ཧ་ལམ་ང་ལ་ཁོང་མོ་དངོས་སུ་མཇལ་མྱོང་བའི་སྣང་བ་
ཡོང་གི་འདུག དེའི་ཁར་སྐབས་དེར་ཡང་མཱ་ལུང་དང་མཱ་ཀེ་ལི་ཐེ་བསྡུར་བའི་
གནས་ཚུལ་གསར་པ་དེ་འདྲ་ཞིག་བྱུང་བས་དེས་ངའི་ཡིད་དབང་འཕྲོག་ཤུགས་
ཆེ་རུ་ཕྱིན་སོང་། ཡ་ང་བའི་བུ་མོ་དེར་ཤ་ཚ་སྐྱེས་པ་དང་། ཐ་ན་དགའ་བ་ཡང་
སྐྱེས་པའི་ ཐོག་ནས་ང་ཁོང་མོར་དེ་བས་གདུང་སེམས་སྐྱེས་ཤིང་། དཔེ་དེབ་
འདི་ནི་ཁོང་མོའི་ས་ནས་ང་ལ་ཐོབ་པའི་ཤུལ་བཞག་དངོས་རྫས་ཡིན། ངོ་མ་མཱ་
ལུང་མི་མེད་ལུང་སྟོངས་ཀྱི་བྱེ་ཐང་དུ་འཆི་བ་རེད། འོན་ཀྱང་ཁོང་མོ་ཁ་ཞེ་
གཉིས་མེད་ཀྱིས་དགའ་པོ་བྱེད་མཁན་སྙིང་སྡུག་གི་པང་དུ་འཆི་འདུག མཱ་ལུང་
གྲོངས་རྗེས་སྙིང་སྡུག་དེས་ཁོང་མོར་དུར་ཁུང་ཞིག་དུས་ཤིང་། ཁོའི་མིག་ཆུ་
ཁོང་མོའི་ལུས་ཐོག་ཏུ་ལྷུངས་པ་མ་ཟད། ཁོའི་སེམས་ཀྱང་དུར་ཁུང་དེའི་ནང་
མཉམ་དུ་སྦས་ཡོད། མཱ་ཀེ་ལི་ཐེ་ཡང་མཱ་ལུང་དང་འདྲ་བར་ཉེས་པ་ཡོད་པའི་མི་
27་



ཞིག་ཡིན་ལ། མཱ་ལུང་དང་འདྲ་བར་ཕལ་ཆེར་ངན་དོར་བཟང་ལེན་བྱེད་ཐུབ་
པ་ཞིག་ཀྱང་ཡིན། འོན་ཀྱང་ངས་མཐོང་བ་དང་མཚུངས་པར་ཁོང་མོ་ནི་རྒྱས་
སྤྲོས་ལོངས་སྤྱོད་ལྡན་པའི་ཁོར་ཡུག་ནང་གྲོངས་པ་རེད། ཁོང་མོ་དེ་སྔ་རང་
ཉིད་ཉལ་སའི་ཉལ་ཁྲིའི་སྟེང་དུ་གྲོངས་ཀྱང་ཁོང་མོའི་སེམས་པ་སྟོང་པ་སྟོང་རྐྱང་
ཡིན་ཞིང་། དེ་ཡང་བྱེ་ཐང་དུ་སྦས་པ་དང་འདྲ་བ་མ་ཟད། བྱེ་ཐང་དེ་མཱ་ལུང་
སྦས་སའི་བྱེ་ཐང་ལས་དེ་བས་སྐམ་པ་དང་། དེ་བས་རྒྱ་ཆེ་བ། དེ་བས་གདུང་
སེམས་མེད་པ་བཅས་ཀྱི་བྱེ་ཐང་ཞིག་རེད།
ངས་ཁོང་མོ་གྲོངས་པའི་གནས་ཚུལ་ཤེས་མཁན་གྲོགས་པོ་ཁ་ཤས་ཀྱི་ས་
ནས་ཤེས་རྟོགས་བྱུང་བར། མཱ་ཀེ་ལི་ཐེ་དུས་ཡུན་ཟླ་བ་གཉིས་ཙམ་རིང་གི་
བཟོད་ཐབས་བྲལ་བའི་ནད་མནར་སྡུག་བསྔལ་གྱི་ཉེན་ཁའི་དུས་སུ་ཁོང་མོའི་
ཉལ་ཁྲིའི་མདུན་དུ་ཡོང་ནས་སེམས་གསོ་ངོ་མ་གཏོང་མཁན་ཞིག་གཏན་ནས་
བྱུང་མི་འདུག
མ་ལུང་དང་མཱ་ཀེ་ལི་ཐེ་ཡི་ཐོག་ནས་ངས་ངོ་ཤེས་པའི་བུད་མེད་དེ་ཚོ་ཡིད་
ལ་འཁོར་བྱུང་། ངས་ཁོང་མོ་ཚོས་གླུ་ལེན་བཞིན་ཆུ་བརྒྱ་ཟམ་འདུས་དང་འདྲ་
བའི་མཐའ་མཇུག་གི་ལོག་ས་དེའི་ཕྱོགས་སུ་འགྲོ་བར་ལྟ་གིན་ཡོད། །
ཡ་ང་བའི་བུད་མེད་ཡ། གལ་ཏེ་ཁོང་མོ་ཚོར་དགའ་པོ་བྱེད་པ་ནི་ནོར་
འཁྲུལ་ཞིག་ཡིན་ན་མ་མཐར་ཡང་ཁོང་མོ་ཚོར་སྙིང་རྗེ་བྱེད་དགོས་ངེས་རེད་།
ཁྱེད་ཚོས་ ཉི་འོད་མི་མཐོང་བའི་ལོང་བར་སྙིང་རྗེ་བྱེད་པ་དང་། རང་བྱུང་
ཁམས་ཀྱི་སྐད་སྨྲ ཐོས་མི་ཐུབ་པའི་འོན་པར་སྙིང་རྗེ་བྱེད་པ། སྐད་སྒྲ་སྤྱད་དེ་
རང་གི་བསམ་བློ་བརྗོད་མི་ཐུབ་པའི་ལྐུགས་པར་སྙིང་རྗེ་བྱེད་མོད། འོན་ཀྱང་
ངོ་ཚ་ཁྲེལ་མེད་བཅོས་མ་ཞིག་གི་ཁ་གཡར་འོག་ཁྱེད་ཚོས་སེམས་ཁམས་ཐད་་ལོང་
པ་ཡིན་པ་དང་། རྣམ་ཤེས་ཐད་འོན་པ་ཡིན་པ། རྒྱུ་འབྲས་ཐད་ལྐུགས་པ་ཡིན་
པའི་མི་དེ་རིགས་ལ་སྙིང་རྗེ་བྱེད་མི་འདོད། དབང་པོའི་སྐྱོན་དེ་ཚོས་བསོད་
བདེ་དམུན་ ཞིང༌ སྡུག་ བསྔལ་ མྱོང་་ མཁན་ གྱི་ བུད་ མེད་ དེ་ སྨྱོ་ རུ་ བཅུག་ ཅིང༌།
，
，
:
，
ཟླ་
-
ངས་ད་
བ



ཁོང་མོས་ཇི་ལྟར་བྱས་ཀྱང་སེམས་བཟང་མཐོང་མི་ཐུབ་པ་དང་། དཀོན་མཆོག་
གི་གསུང་སྐད་ཐོས་མི་ཐུབ་པ། ཕོ་མོའི་བརྩེ་དུང་དང་དད་སེམས་ཀྱི་སྐད་ཆ་
གཙང་མ་ཡང་བརྗོད་མི་ཐུབ་པར་གྱུར་བ་རེད།
ཡུས་གོས་མཱ་ལི་དབང་དཱ་ལོ་མུའུ་བཀོད་འབྲི་བྱས་པ་དང་། ཉིའུ་སཱས་
ཀྱིས་པའི་ཨར་ནེ་ལི་ཐོའོ་གསར་རྩོམ་བྱས་པ། ཀྲུང་མཱ་རྒན་པས་ཧཱིར་ནན་ཐེ་0
གསར་བཞེངས་བྱས་ཤིང་། དུས་རབས་སོ་སོའི་བསམ་བློ་བ་དང་སྙན་ངག་པ་
ཚང་མས་བྱང་སེམས་ཀྱི་སྙིང་རྗེའི་ཐུགས་སྨད་འཚོང་མར་ཕུལ་ཡོད། སྐབས་
འགར་རླབས་ཆེན་གྱི་མི་སྣ་ཞིག་ཕྱིར་ཐོན་ནས་ཁོའི་བརྩེ་དུང་དང༌། ཐ་ན་ཁོའི་
རུས་མིང་ལ་བརྟེན་ནས་ཁོང་མོ་ཚོའི་མཚན་སྙན་སླར་གསོ་བྱེད་ཀྱིན་ཡོད། ངས་
ཡང་སྐོར་བསྐྱར་སྐོར་ངང་དོན་དེ་ནན་བཤད་བྱེད་དགོས་དོན་ནི་ངའི་དཔེ་དེབ་
འདིར་བལྟ་འགོ་ཚུགས་པའི་ཀློག་པ་པོའི་ནང་ནས་ཕལ་ཆེར་མི་མང་པོ་ཞིག་གིས་
དཔེ་དེབ་འདི་ནི་ཆེད་མངགས་ངན་རྩ་དང་འདོད་ཆགས་ལ་རྒྱབ་རྩ་བྱེད་པའི་
དཔེ་དེབ་ཅིག་ཡིན་པར་དགོངས་ཏེ་ལོགས་ཤིག་ཏུ་བསྒྱུར་རྩིས་བྱེད་པ་མ་ཟད།
རྩོམ་པ་པོའི་ལོ་ནར་བལྟས་ནའང་མི་རྣམས་ལ་སེམས་ཁྲལ་དེ་རིགས་སྐྱེ་བར་ངེས།
ངའི་རེ་བར་ཁྱེད་ཚོས་བསམ་བློ་དེ་འདྲ་གཏོང་བ་མ་གནང་། གལ་ཏེ་དོན་དེ་ཁོ་
ནའི་ཆེད་དུ་ཡིན་ཚེ་མུ་མཐུད་ནས་གཟིགས་ན་དགའ།
ངས་དད་མོས་བྱེད་པའི་རྩ་དོན་ནི་གཅིག་རང་སྟེ། “བཟང་པོའི” སློབ་
གསོ་ཐོབ་མ་མྱོང་བའི་བུད་མེད་ཚོར་དཀོན་མཆོག་གིས་རྒྱུན་དུ་ལམ་བུ་གཉིས་
སྟོན་པ་སྟེ། གཅིག་ནི་སྡུག་བསྔལ་གྱི་ཕྱོགས་སུ་འགྲོ་ས་དང་། གཅིག་ནི་བརྩེ་
དུང་གི་ཕྱོགས་སུ་འགྲོ་ས་དེ་རེད། ལམ་བུ་དེ་གཉིས་ ཐོག་སྐྱོད་དུས་དཀའ་
ཚེགས་ཤིན་ཏུ་ཆེ། བུད་མེད་དེ་ཚོས་ལམ་དེའི་ཐོག་རྐང་པ་ནས་ཁྲག་ཐོན་པ་
O ཡུས་གོ་དང་། ཉིའུ་སཱས; ཀྲུང་མཱ་རྒན་པ་བཅས་ཚང་མ་དུས་རབས་བཅུ་དགུ་པའི་ནང་གི་ཧྥ་རན་སིའི་
གྲགས་ཅན་རྩོམ་པ་པོ་ཡིན་ཞིང་། མཱ་ལི་དབང་དྭ་ལོ་མུའུ་དང་། པའེ་ཨར་ནེ་ལི་ཐོའོ༔ ཧྥེར་ནན་ཐེ་བཅས་གསུམ་ཀ་
ཁོང་ཚོའི་བརྩམས་ཆོས་ནང་བཀོད་པའི་སྨད་འཚོང་མ་ཡིན།
29



དང་། ལག་ཟུང་རྡོལ་བཞིན་བསྐྱོད་མོད། འོན་ཀྱང་དེ་དང་ཆབས་ཅིག་ཁོང་
མོ་ཚོས་ལམ་འགྲམ་གྱི་ཚེར་སྡོང་ཐོག་སྡིག་ཉེས་ཀྱི་ཕྱི་གོས་བཞག་ནས་དམར་ཧྲེང་
དུ་འགྲུལ་བཞུད་ཀྱི་ལམ་སྣེར་འབྱོར་བ་བྱེད་ པ་ དང༌། དཀོན་མཆོག་ གི་སྐུ་
མདུན་དུ་དམར་ཧྲེང་ཡིན་ཡང་ངོ་གདོང་དམར་པོར་མི་འགྱུར། །
དཔའ་ངར་ཞུམ་མེད་ཀྱི་བུད་མེད་འགྲུལ་བཞུད་པ་དེ་ཚོ་འཕྲད་པའི་མི་
ཚང་མས་ངེས་པར་དུ་ཁོང་མོ་ཚོར་རོགས་རམ་བྱེད་དགོས་པ་མ་ཟད། ཚང་
མར་དེ་སྔོན་བུད་མེད་དེ་ཚོ་ཐུག་མྱོང་ཡོད་ཅེས་ཤོད་དགོས། གང་ལགས་ཟེར་
ན། དོན་དེ་དྲིལ་བསྒྲགས་བྱེད་ སྐབས་ཁོང་མོ་ཚོར་ལམ་བུ་གཞན་ཞིག་ཀྱང་
བསྟན་ཡོད། །
གནད་དོན་དེ་ ཐག་ གཅོད་བྱེད་ ན་ སྟབས་བདེའི་ངང་མི་ཚེའི་ལམ་དུ་
བསྐྱོད་སའི་ལམ་སྣེར་བྱང་བུ་གཉིས་བཙུགས་ཏེ་གཅིག་གི་ཐོག་“ལམ་བཟང་”
ཞེས་པའི་རྩ་ཚིག་ཅིག་བྲིས་པ་དང་། གཞན་དེའི་ཐོག་“ ངན་ལམ་” ཞེས་བྲིས་
པའི་ཐ་ཚིག་ཅིག་བྲིས་པ་ཁོ་ནས་མི་འགྲིག་པ་མ་ཟད། ཡོང་མཁན་གྱི་མི་དེ་ཚོར་
“གདམ་ག་གྱིས་ཤིག” ཅེས་མ་བརྗོད་པར་ངེས་པར་དུ་ཅིའི་ཏུའུ་ལྟར་ཁོར་ཡུག་
གིས་བསླུ་བྲིད་བྱས་པའི་མི་དེ་ཚོར་ལམ་བུ་གཉིས་པ་ནས་ལམ་བུ་དང་པོར་འགྲོ་
སའི་ཐབས་ལམ་སྟོན་དགོས། ལྷག་དོན་ཐབས་ལམ་དེའི་ལམ་སྣེ་གཟར་དྲགས་
རྒྱུ་མེད། གཟར་དྲགས་ན་ཁོ་ཚོར་འགྲོ་ཤིན་ཏུ་དཀའ་བའི་སྣང་བ་ཡོང་གི་རེད།
ཅིའི་ཏུའུ་ཆོས་ལུགས་ཀྱི་འཁྱམ་པོ་ལམ་ནོར་ལྡོག་ཤེས་ཐུབ་པའི་སྐོར་གྱི་
སྒྲུང་གཏམ་དེའི་དམིགས་ཡུལ་ཡང་ང་ཚོར་མི་ལ་བྱམས་སེམས་བྱེད་དགོས་པ་
དང་། གུ་ཡངས་གཏོང་དགོས་ པའི་བསླབ་བྱ་བྱས་ པ་ ཞིག་ ཡིན། ཡེ་ ཤུས་
འདོད་ཆགས་ཀྱི་གནོད་འཚེ་ཚབས་ཆེན་ཕོག་པའི་རྣམ་ཤེས་ལ་སྙིང་རྗེ་ཆེས་ཆེར་
བྱེད་པ་དང་། ཁོང་གིས་ཁོང་ཚོའི་རྨ་ཁར་རྨ་རས་དཀྲི་སྐབས་རྨ་ཁ་རང་ནས་རྨ་
སྨན་བཏོན་ཏེ་རྨ་ཁའི་ཐོག་འབྱུག་གི་ཡོད། དེར་བརྟེན་ཁོང་གིས་མཱ་ཐེ་ལི་རྣར་
“ཁྱེད་རང་ལ་གུ་ཡངས་ཐོབ་ཀྱི་རེད། གང་ཡིན་ཟེར་ན། ཁྱེད་རང་གིས་སྙིང་
30



རྗེ་མང་པོ་བྱས་ཡོད་པས་སོD” ཞེས་གསུངས། བླ་ན་མེད་པའི་གུ་ཡངས་ཀྱི་བྱ་
་ སྤྱོད་ཀྱིས་བླ་ན་མེད་པའི་དད་མོས་ཤིག་ལ་སྐུལ་སློང་བྱེད་ཐུབ། །
ང་ཚོ་ཅིའི་ཏུའུ་ལས་ལྷག་པའི་ཚ་པོ་དང་ནན་པོ་ཡོང་དགོས་དོན་གང་ཡིན་
ནམ། འཇིག་རྟེན་འདིས་རང་གི་སྟོབས་ཤུགས་མངོན་ཆེད་ནན་པོ་བྱས་ཡོད་ན་
ང་ཚོས་ཀྱང་ཀླད་རྙིང་མཁྲེགས་བཟུང་གིས་དེའི་རེངས་ སེམས་དང་ལེན་བྱས་
ཆོག ང་ཚོས་འཇིག་རྟེན་འདི་དང་འདྲ་བར་རྨ་ཁ་ནས་ཁྲག་ཐོན་བཞིན་པའི་
རྣམ་ཤེ་ས་དེ་ཚོ་སྐྱུར་དགོས་དོན་གང་ཡིན་ནམ། རྨ་ཁ་དེ་ཚོའི་ནང་ནས་ནད་པ་
དངོས་ཀྱི་རྨ་ཁ་ནས་རྣག་ཁྲག་ཐོན་པ་ལྟར་ཁོ་ཚོའི་སྔར་སོང་གི་སྡིག་ཉེས་ཐོན་གྱི་
ཡོད། རྣམ་ཤེས་དེ་ཚོས་མཛའ་གྲོགས་ཀྱི་ལག་པ་ཞིག་གིས་ཁོ་ཚོའི་རྨ་ཁར་རྨ་
རས་དཀྲི་བ་དང༌། ཁོ་ཚོའི་སེམས་ཁམས་ཀྱི་རྨ་ཁ་གསོ་རྒྱུར་བསྒུག་བསྡད་ཡོད།
འདི་ ནི་ ངས་ ང་ དང༌ དུས་ རབས་ གཅིག་ པ་ ཡིན་ པའི་ མི་ དེ་ ཚོ་ དང༌།
སྟབས་ལེགས་ནས་སྐུ་ཞབས་ཧྥུ་ཨར་ཐེ་ཡི་རིགས་གཞུང་གིས་ཕན་ནུས་མ་ཐོན་
པའི་དུས་རབས་ཀྱི་མི་དེ་ཚོ། ང་དང་འདྲ་བར་ལོ་བཅོ་ལྔའི་ནང་མི་ཆོས་རིང་
ལུགས་བྱ་འཕུར་བ་ལྟར་གོང་དུ་འཕེལ་བ་ཤེས་མཁན་གྱི་མི་དེ་ཚོར་འབོད་སྒྲ་
སྒྲོག་གི་ཡོད། དགེ་སྡིག་གི་ཤེས་བྱར་ཁས་ལེན་ཡོངས་སུ་བྱུང་བ་དང་། དད་པ་
སླར་ཡང་འཛུགས་ཐུབ་ཅིང་། ང་ཚོས་བླ་ན་མེད་པའི་བྱ་དངོས་ལ་སླར་བརྩི་
བཀུར་ཞུ་འགོ་ཚུགས་ཡོད། གལ་ཏེ་འཇིག་རྟེན་འདི་ད་དུང་ལེགས་སྣ་ཀུན་
འཛོམས་ཤིག་མིན་ནའང་མ་མཐར་དེ་སྔོན་ལས་ཆེས་ལེགས་སུ་ཕྱིན་ཡོད་ཅེས་
བཤད་ཆོག བློ་རིག་གསལ་བའི་མི་ཚང་མས་དམིགས་ཡུལ་གཅིག་ལ་འབད་
འབུངས་བྱེད་པ་དང་། རླབས་ཆེན་གྱི་བསམ་པ་ཐམས་ཅད་ཀྱིས་རྩ་དོན་གཅིག་
ལ་བརྩི་བཀུར་ཞུ་བ་སྟེ། དེ་ནི་ང་ཚོར་སེམས་བཟང་དགོས་པ་དང་། སྐྱེ་སྟོབས་
ཀྱི་དཔལ་འབར་དགོས་པ། དྲང་བདེན་དགོས་པ་བཅས་ཡིན་ཞིང༌། ངན་
0 《དམ་པའི་གསུང་རབ་ལུའུ་ཅུ་འཕྲིན་བཟང་》ཞེས་པའི་ལེའུ་བདུན་པའི་ནང་ཚན་44ནས་48ནང་དུ་
གསལ།



སེམས་ནི་དངོས་པོ་ཁོག་སྟོང་ཞིག་ཡིན་པས་ང་ཚོས་སེམས་བཟང་བྱེད་རྒྱུར་
སྤོབས་སེམས་སྐྱེ་དགོས་པ་དང་། གལ་འགངས་ཆེ་ཤོས་ནི་ང་ཚོ་ཡི་ཐང་རྩ་བ་
ནས་ཆད་རྒྱུ་མེད། ང་ཚོས་རང་གི་ཨ་མ་མིན་ལ་གཅེན་མོ་གཅུང་མོ་ཡང་མིན་པ་
དང༌། རང་གི་བུ་མོ་མིན་ལ་ཆུང་མ་ཡང་མིན་པའི་བུད་མེད་དེ་ཚོར་སྣང་ཆུང་
བྱེད་རྒྱུ་མེད། ཁྱིམ་བརྒྱུད་ལ་བརྩི་བཀུར་བྱེད་རྒྱུ་དང༌། སྒེར་སེམས་ལ་གུ་
ཡངས་གཏོང་རྒྱུ་ཆུང་དུ་གཏོང་མི་རུང༌། ནམ་ མཁའི་བླ་ མས་ ཀྱང་ འགྱོད་
བཤགས་བྱེད་མཁན་གྱི་ཉེས་ཅན་པ་ཞིག་ལ་སྡིག་ཉེས་བསགས་མྱོང་མེད་པའི་
གཞུང་དྲང་པ་བརྒྱ་ལས་ལྷག་པའི་དགའ་པོ་བྱེད་ཀྱི་ཡོད་ན་ང་ཚོས་ནུས་ཤུགས་
ཡོད་རྒུ་བཏོན་ནས་ནམ་མཁའི་བླ་མའི་གཅེས་སེམས་ཐོབ་ཏུ་ཆུག་དང༌། ནམ་
མཁའི་བླ་མས་ང་ཚོར་བདེ་སྐྱིད་གནང་ངེས་རེད། ང་ཚོ་སྐྱོད་བཞིན་པའི་ལམ་
བར་དུ་མི་ཡུལ་གྱི་འདོད་རྔམ་གྱིས་རང་ལམ་དུམ་བུར་བཅད་པའི་མི་དེ་ཚོར་ང་
ཚོས་གུ་ཡངས་ཐོངས་དང་། གཅིག་བྱས་ན་བླ་ན་མེད་པའི་རེ་བ་ཞིག་གིས་ཁོ་ཚོ་
སྐྱོབ་ཐུབ་སྟེ། དེ་ཡང་རྒན་མོ་ཚོས་མི་ཚོར་རང་ཉིད་ཀྱི་སྨན་བཅོས་ཐབས་ཤེས་
དང་ལེན་བྱེད་དགོས་པའི་བསླབ་བྱ་བྱེད་དུས་བརྗོད་པ་ལྟར་ཕན་པ་མེད་ནའང་
གནོད་པ་མེད།
དེ་ཡང་ངས་སྒྲུབ་བྱ་ཆུང་ངུའི་ནང་ནས་རླབས་ཆེན་གྱི་སྡོམ་ཚིག་ཅིག་ཐོབ་
བསམ་པ་ནི་ཕལ་ཆེར་ཧམ་སེམས་ཆེ་དྲགས་པ་དང་། བློ་ཁོག་ཆེ་དྲགས་པ་རང་
རེད། འོན་ཀྱང་ང་ནི་ཡོད་ཚད་ཆེས་ཆུང་ངུའི་ནང་དུ་གནས་ཡོད་ཅེས་པའི་
ཤོད་སྲོལ་དེར་ཡིད་ཆེས་བྱེད་མཁན་ཞིག་ཡིན། མ་གཞི་ཕྲུ་གུ་ལོ་ན་ཆུང་ཡང་ཁོ་
ནི་མ་འོང་གི་མི་རྒན་ཡིན་པ་དང་། ཀླད་ཁམས་གུ་དོག་ཀྱང་དེའི་ནང་མཐའ་
ཡས་པའི་བསམ་བློ་གབ་ཡོད། མིག་འབྲས་དེ་ཆུང་ངུ་སྲན་མ་ཙམ་ལས་མེད་
ཀྱང་དེས་མུ་མཐའ་མེད་པའི་གནམ་ས་མཐོང་ཐུབ།



བཞི།
ཉིན་གཉིས་འདས་རྗེས་ཕམ་ཚོང་མཇུག་ཡོངས་སུ་འགྲིལ་སོང་། ཁྱོན་
བཙོངས་རིན་ཧྥ་ལའང་ཁྲི་བཅོ་ལྔ་བྱུང་འདུག
བུན་བདག་ཚོས་གསུམ་ཆ་གཉིས་ཙམ་འཁྱེར་བ་དང༌། ལྷག་མ་རྣམས་མ་
ཀེ་ལི་ཐེའི་ཁྱིམ་མིས་ ཤུལ་འཛིན་བྱས་ ཤིང༌། ཁོང་མོའི་ཁྱིམ་མི་ནི་གཅེན་མོ་
གཅིག་དང་ཚ་བོ་གཅིག་རེད།
གཅེན་མོ་དེས་རང་ཉིད་ཀྱིས་ཧྥ་ལའང་ཁྲི་ལྔ་ཡི་ཤུལ་བཞག་དངོས་པོ་ཤུལ་
འཛིན་བྱས་ཆོག་ པའི་ གཞུང་ ཕྱོགས་ དཔང་ མིའི་ བརྡ་ ཐོ་ མཐོང༌ སྐབས་ ཧང་
སངས་ཧོན་ཐོར་དུ་གྱུར།
ན་སོ་ཆུང་བའི་བུ་མོ་དེས་ལོ་ངོ་དྲུག་བདུན་རིང་རང་གི་གཅུང་མོ་མཐོང་
མེད། རང་ཉིད་ཀྱི་གཅུང་མོ་གར་སོང་ཆ་མེད་དུ་གྱུར་པ་ནས་བཟུང་ཁོང་མོ་
ཡིན་ནའང་འདྲ། མི་གཞན་ཡིན་ནའང་འདྲ༔ སུས་ཀྱང་གཅུང་མོའི་གནས་
ཚུལ་ཐོས་མྱོང་མེད།
གཅེན་མོས་བྲེལ་འཚབ་ངང་པཱ་ལིར་འོངས་ཤིང་། མཱ་ཀེ་ལི་ཐེ་ངོ་ཤེས་
མཁན་གྱི་མི་དེ་ཚོས་ཁོང་མོ་མཐོང་སྐབས་ཧ་ལས་པར་གྱུར། གང་ལགས་ཟེར་
ན། མཱ་ཀེ་ལི་ཐེའི་ཤུལ་བཞག་རྒྱུ་ནོར་ཤུལ་འཛིན་བྱེད་མཁན་གཅིག་པུ་དེ་ནི་ད་
བྱེད་དུས་སྐུ་ཤ་འབྱོར་ཞིང་མཛེས་སྡུག་ལྡན་པའི་གྲོང་གསེབ་ཀྱི་བུ་མོ་ཞིག་ཡིན་
ཞིང་། ཁོང་མོ་ད་བར་ཕ་ཡུལ་དང་བྲལ་མྱོང་མེད།
ཁོང་མོ་དུས་ཁྱུག་ཙམ་ནང་ཕྱུག་པོ་ཆེན་པོར་གྱུར་ལ། བསམ་ཡུལ་ལས་
འདས་པའི་དངུལ་ལོར་དེ་དག་ག་ནས་བྱུང་བ་ཡང་མི་ཤེས། །
ཕྱིས་སུ་མིས་ང་ལ་ཁོང་མོ་གྲོང་གསེབ་ཏུ་འབྱོར་དུས་ཁོང་མོས་རང་ཉིད་ཀྱི་
གཅུང་མོ་འཆི་བར་སེམས་སྡུག་ཆེན་པོ་བྱེད་མོད། འོན་ཀྱང་ཁོང་མོས་དངུལ་དེ་
དག་སྐྱེས་ཀ་སྐར་ལི་བཞི་དང་ཕྱེད་ཀ་བྱས་ཏེ་བཅོལ་བས་ཁོང་མོའི་སེམས་སྡུག་
༢3



ལ་སེམས་གསོ་བྱུང་ཡོད་ཟེར།
པཱ་ལི་ཞེས་འཆལ་གཏམ་གང་གསར་འཕུར་བའི་སྡིག་ཉེས་ཀྱི་གཅོང་རོང་
འདི་ན་དོན་དེ་ཚོ་མི་ཚོས་གང་སར་གླེང་མོད། འོན་ཏེ་ལོ་ཟླའི་ཆུ་ཀླུང་དང་
བསྡེབས་ཏེ་རིམ་བཞིན་མི་ཚོའི་ཡིད་ཁམས་ནས་ཡལ་བར་གྱུར། ང་ལ་གློ་བུར་
དུ་གནས་ཚུལ་ཞིག་ཐུག་པ་མ་གཏོགས་ངས་ཀྱང་ཧ་ལམ་རང་ཉིད་བྱ་བ་དེ་ཚོའི་
ནང་ཇི་ལྟར་ཞུགས་པ་བརྗེད་ཟིན། གནས་ཚུལ་དེ་བརྒྱུད་ངས་མཱ་ཀེ་ལི་ཐེའི་
བྱུང་རབས་ཤེས་པ་མ་ཟད། ད་དུང་མི་རྣམས་སེམས་འགུལ་ཆེན་པོ་ཐེབས་
དགོས་པའི་ཞིབ་ཕྲའི་གནས་ཚུལ་འགའ་ཞིག་ཀྱང་ཤེས་རྟོགས་བྱུང་བས་དེས་ང་
ལ་སྒྲུང་འདི་འབྲི་རྒྱུའི་བསམ་ཚུལ་སྐྱེས་བྱུང་། ད་ལྟ་ངས་སྒྲུང་དེ་འབྲི་གི་ཡིན། །
ཁྱིམ་ཆས་བཙོངས་ཚར་རྗེས་སྡོད་ཁང་སྟོང་པ་དེ་ཡང་བསྐྱར་ཁང་གླར་
བཏང་འདུག དེ་ནས་ཉིན་གསུམ་བཞི་སོང་རྗེས་ཀྱི་ཞོགས་པ་ཞིག་མི་ཞིག་གིས་
ངའི་སྒོ་དྲིལ་དཀྲོགས་བྱུང་།
ངའི་གཡོག་པོ་སྟེ། གཡོག་པོ་དང་སྒོ་སྲུང་གཅིག་ལྕོགས་ཡིན་པའི་མི་དེས་
སྒོ་ཕྱེ་བར་ཕྱིན་ནས་ང་ལ་མིང་ཤོག་ཅིག་འཁྱེར་འོངས། ཁོས་ང་ལ་མགྲོན་པོས་
མཇལ་ཁ་གནང་རོགས་ཟེར་གྱི་འདུག་ཟེར།
ངས་མིང་ཤོག་ལ་བལྟ་ཙམ་བྱས་པས་དེའི་ཐོག་ཨར་མའང་དཱི་ཝར་ཞེས་
བྲིས་འདུག
ངའི་དྲན་ཤེས་ནང་ངས་དེ་སྔོན་གནས་གང་དུ་མིང་དེ་མཐོང་ཡོད་པར་
དྲན་གསོ་བྱས་པས་《མཱ་ལུང་ལའེ་སི་ཁོའོ་》ཞེས་པའི་དཔེ་དེབ་དེའི་མདུན་ཤོག་
ནང་མའི་ཐོག་ཡོད་པ་དྲན་བྱུང་། །
མཱ་ཀེ་ལི་ཐེར་དཔེ་དེབ་འབུལ་མཁན་གྱི་མི་དེ་ང་ཐུག་ནས་ག་རེ་བྱེད་
དགོས་ཡོད་པ་ཡིན་ནམ། ངས་སྒུག་བཞུགས་པའི་མི་དེ་ལམ་སེང་ནང་དུ་གདན་
འདྲེན་ཞུ་དགོས་པའི་བཀའ་བཏང་བ་ཡིན།
ངས་སྐྲ་ སེར་ པོ་ ཡིན་ པའི་ གཞོན་ ནུ་ ཞིག་ མཐོང་བྱུང༌། གཞོན་ ནུ་ དེ་
34



གཟུགས་སྟོབས་ཆེ་ལ་ངོ་གདོང་སྐྱ་བོ་ཡིན་པ་དང་། ལུས་ལ་འགྲུལ་བཞུད་ཀྱི་
གྱོན་ཆས་གོན་ཡོད་ཅིང་། གྱོན་གོས་དེ་ཧ་ལམ་ཡུན་རིང་གོན་པར་སྣང་ལ། ཐ་
ན་པཱ་ལིར་སླེབས་རུང་ཕྱིས་ཙམ་ཡང་བྱས་མེད་པ་འདྲ་སྟེ། སྟེང་དུ་ཐལ་བས་
ཁེངས་འདུག
སྐུ་ཞབས་དཱི་ཝར་སེམས་པ་ཤིན་ཏུ་འཁྲུགས་པར་སྣང་། ཁོང་གིས་རང་
ཉིད་ཀྱི་བསམ་ཚུལ་འགེབས་འདོད་མེད་པར་མིག་ཆུ་ཁྲུམ་ཁྲུམ་ དང་ སྐད་སྒྲ་
འདར་སིག་སིག་ངང་ང་ལ་“སྐུ་ཞབས། ངས་འདི་ལྟར་གྱོན་གོས་གྲལ་འགྲིག་པོ་
མེད་པ་དང༌། འགྲིག་མིན་ཇི་ཡོང་མ་ངེས་པར་ཁྱེད་རང་མཇལ་བར་བཅར་བ་
ལ་དགོངས་འགལ་མེད་པ་ཞུ། ཡིན་ནའི་གཞོན་ནུ་ཚོས་གོམས་སྲོལ་དེ་ཚོར་དང་
དོད་དེ་ཙམ་བྱེད་ཀྱི་མ་རེད། དེ་བས་ང་ནི་དེ་རིང་རང་ཁྱེད་རང་མཇལ་འདོད་
བྱུང་བས་དེས་ན་ངས་ལམ་ཆས་འགྲུལ་ཁང་དུ་བསྐྱལ་མ་ཐག་ངལ་གསོ་ཕྲན་ཙམ་
ཡང་མ་བརྒྱབ་པར་ལམ་སེང་ཁྱེད་རང་སར་བཅར་བ་ཡིན། མ་གཞི་དུས་ཚོད་
ད་དུང་སྔ་པོ་རེད། ཡིན་ནའི་ང་ཁྱེད་རང་མཇལ་ཐུབ་ཨེ་ཡོང་བསམ་པའི་
སེམས་ཁྲལ་བྱུང”ཟེར།
ངས་སྐུ་ཞབས་དཱི་ཝར་ཐབ་འགྲམ་དུ་བཞུགས་སུ་བཅུག ཁོང་གིས་མར་
སྡོད་བཞིན་ཁུག་མའི་ནང་ནས་ལག་རས་ཤིག་བཏོན་ཏེ་དེས་ངོ་གདོང་འགེབས་
ཙམ་གནང།
“ཁྱེད་རང་གིས་མཁྱེན་གྱི་མ་རེད་” ཅེས་ཁོང་གིས་སྡུག་སྐད་སྐྱོ་སྐད་ངང་
“ངོ་གཏན་ནས་མི་ཤེས་པའི་མི་ཞིག་གིས་དུས་ཚོད་འདི་འདྲ་ཞིག་ལ་གྱོན་ཆས་
འདི་འདྲ་ཞིག་གོན་པ་དང་། ངུས་ནས་ཚུལ་འདི་འདྲ་ཞིག་བསྟན་ཏེ་ཁྱེད་རང་
མཇལ་བར་བཅར་བ་དེས་ཁྱེད་རང་ལ་རེ་བ་གང་འདྲ་ཞིག་ཞུ་གི་རེད་དམ།
ང་ཡོང་དགོས་དོན་ཧ་ཅང་སྟབས་བདེ་ཡིན། སྐུ་ཞབས། ཁྱེད་རང་གིས་
ང་ལ་རོགས་པ་ཞིག་གནང་རོགས་ཞུ་བར་ཡོང་བ་ཡིན་”
“སྐུ་ཞབས། གསུངས་དང་། ང་ཁྱེད་རང་ལ་ཞབས་ཕྱི་ཞུ་འདོད་ཡོད་”
35



“ཁྱེད་རང་གིས་མཱ་ཀེ་ལི་ཐེ་ཀཱ་ཏི་ཨས་ཁྱིམ་གྱི་ཕམ་ཚོང་ལ་ཞུགས་སམ་”
མཱ་ཀེ་ལི་ཐེའི་མིང་བརྗོད་པ་ཙམ་གྱིས་གཞོན་ནུ་དེའི་སྐབས་ཤིག་རིང་
བཟོད་བསྒོམ་ཐུབ་པའི་སེམས་སྡུག་དེ་སླར་ཚོད་འཛིན་བྱེད་མི་ཐུབ་པར་གྱུར་ཏེ་
ལག་གཉིས་ངོ་གདོང་ལ་མ་བཀབ་རང་བཀབ་ཏུ་གྱུར།
ཁོང་གིས་“ཁྱེད་རང་གིས་བལྟས་ན་ང་དགོད་བྲོ་པོ་ཞིག་ཡོད་ངེས་རེད།
སླར་ཁྱེད་རང་གིས་ངའི་གུས་ཞབས་མེད་པའི་ཚུལ་འདིར་དགོངས་འགལ་མེད་
པ་གནང་རོགས། ཁྱེད་རང་གིས་ཐུགས་སུན་མ་གནང་བར་ངས་བཤད་པའི་
སྐད་ཆ་གསན་ པ་ ངས་ བརྗེད་སྲིད་ཀྱི་མ་རེད། ཁྱེད་རང་ཡིད་ཆེས་ གནང་
རོགས་”ཟེར།
“སྐུ་ཞབས་”ཞེས་ངས་ཁོང་ལ་“ གལ་ཏེ་ངས་དངོས་གནས་ཁྱེད་རང་ལ་
ཞབས་ཕྱི་ཞུ་ཐུབ་པ་དང༌། ཁྱེད་རང་གི་སེམས་སྡུག་ཅུང་ཟད་ཆུང་དུ་གཏོང་
ཐུབ་ན་ངས་ཁྱེད་རང་ལ་ག་རེ་ཞུ་ཐུབ་པ་མགྱོགས་ཙམ་གསུངས་དང་། ང་ནི་
ཁྱེད་རང་ལ་ཞབས་ཕྱི་ཞུ་རྒྱུར་ཧ་ཅང་དགའ་བའི་མི་ཞིག་ཡིན་པ་ཁྱེད་རང་གིས་
མཁྱེན་གྱི་རེད་”ཅེས་བཤད་པ་ཡིན།
སྐུ་ཞབས་དཱི་ཝར་གྱི་སེམས་སྡུག་ནི་ངོ་མ་མི་རྣམས་གདུང་སེམས་སྐྱེ་དགོས་
པ་ཞིག་ཡིན་པས་ཇི་ལྟར་ཡང་ངས་ངེས་པར་དུ་ཁོ་རང་གི་འདོད་པ་ལྟར་སྒྲུབ་
རྩིས་ཡོད། །
དེས་ན་ཁོང་གིས་ང་ལ་“མཱ་ཀེ་ལི་ཐེའི་རྒྱུ་ནོར་ཕམ་ཚོང་རྒྱག་དུས་ཁྱེད་རང་
གིས་དངོས་པོ་གང་ཞིག་གཟིགས་པ་ཡིན”ཟེར།
“ཉོས་པ་ཡིན། སྐུ་ཞབས། ངས་དཔེ་དེབ་ཅིག་ཉོས་པ་ཡིན་”
“《མཱ་ལུང་ལའེ་སི་ཁོའོ་》ཞེས་པ་དེ་རེད་དམ་” .
“རེད་”
“དཔེ་དེབ་དེ་ད་དུང་ཁྱེད་རང་གིས་ཉར་ཡོད་དམ”་
“ངའི་གཟིམ་ཆུང་ནང་དུ་ཡོད་”
-
-
-
3



ཨར་མའང་དཱི་ཝར་གྱིས་གནས་ཚུལ་དེ་ཐོས་མཚམས་ཧ་ལམ་སེམས་ནང་
གི་རྡོ་མོ་ཞིག་ས་ལ་ལྷུངས་པ་དང་འདྲ་བར་ལམ་སེང་ང་ལ་ཐུགས་རྗེ་ཆེ་ཞུས་ཤིང་།
དཔེ་དེབ་དེ་ངའི་སར་ཡོད་པ་དེས་ཧ་ལམ་ཁོང་ལ་རོགས་རམ་བྱས་ཟིན་པ་དང་
འདྲ། །
དེས་ན་ངས་ཡར་ལངས་ཏེ་གཟིམ་ཆུང་ནང་ཕྱིན་ནས་དཔེ་དེབ་དེ་བླངས་
ཐོག་ཁོང་ལ་ཕུལ་བ་ཡིན།
ཁོང་གིས་“ དཔེ་དེབ་འདི་རང་རེད་” ཅེས་མདུན་ཤོག་ནང་མའི་ཐོག་གི་
ཕྱག་བྲིས་ལ་བལྟ་ཙམ་བྱས་རྗེས་ཤོག་ལྷེ་སློག་ནས་སླར་“ དཔེ་དེབ་འདི་རང་
རེད”ཟེར། །
སྐབས་དེར་མཆི་མའི་རྡོག་པོ་ཆེན་པོ་གཉིས་དཔེ་དེབ་ཀྱི་ཤོག་ལྷེའི་སྟེང་དུ་
ལྷུངས་སོང་།
ཁོང་གིས་“འོ་ན། སྐུ་ཞབས་” ཞེས་མགོ་ཡར་བཀྱག་ནས་ང་ལ་བལྟས།
སྐབས་དེར་ཁོང་ཉེ་སྔོན་ངུ་མྱོང་བར་འགེབས་སྲུང་གཏན་ནས་བྱེད་ཁོམ་མེད་པ་
མ་ཟད། ཧ་ལམ་སླར་ངུ་ལ་ཁད་དུ་འགྱུར་བཞིན་“ཁྱེད་རང་གིས་དཔེ་དེབ་
འདིར་བརྩི་མཐོང་ཆེན་པོ་གནང་གི་ཡོད་དམ་”ཟེར། །
“སྐུ་ཞབས། ཁྱེད་རང་འདི་འདྲ་འདྲི་དགོས་དོན་གང་ཡིན་”
“ཁྱེད་རང་ལ་དཔེ་དེབ་འདི་ང་ལ་གནང་རྒྱུའི་རེ་བ་ཞུ་རྩིས་ཡོད་”
ངས་“ངའི་མཚར་སྣང་ལ་དགོངས་འགལ་མེད་པ་ཞུ”ཞེས་བཤད་པ་དང་
འབྲེལ་“ དཔེ་དེབ་འདི་མཱ་ཀེ་ལི་ཐེ་ཀཱ་ཏི་ཨས་ལ་འབུལ་མཁན་ཁྱེད་རང་རེད་
དམ”ཞེས་བརྗོད་པ་ཡིན།
“ང་རང་རང་ཡིན་”
“སྐུ་ཞབས། དཔེ་དེབ་འདི་ཁྱེད་རང་ལ་དབང་བ་རེད། ཁྱེད་རང་
སྣོམས་དང་། དཔེ་དེབ་འདི་སླར་དོ་བདག་ལ་རག་པར་ང་དགའ་པོ་ཞེ་དྲག་



ང་སེམས་འགུལ་ཆེན་པོ་ཐེབས་བྱུང་། དགོད་བྲོའི་གླུ་གར་ཁང་གི་ཟུར་
བཞུགས་ཁང་ནང་དུ་མིས་ངོ་སྤྲོད་བྱེད་པའི་དུས་དེ་ལས་ཀྱང་སེམས་འགུལ་ཆེ།
ཁྱེད་རང་གིས་ངོ་ཤེས་པའི་ཁང་པ་དེའི་སྒོ་ཁར་སླེབས་དུས་ངའི་སྙིང་ཁ་
དྲག་ཏུ་འཕགས་ཤིང༌། ཀླད་པ་སྟོང་པར་གྱུར་སོང་།
ང་ཚོས་ཀང་ཆིན་གྱི་སྐད་སྒྲ་ཞིག་ཐོས་བྱུང་།
ཕུ་ལུས་ཏང་སེས་ཕྱག་བརྐྱངས་ནས་སྒོ་དྲིལ་འཐེན་པས་ཀང་ཆིན་གྱི་སྒྲ་དེ་
མུར་ཆད་སོང་།
བུད་མེད་ཅིག་གིས་སྒོ་འབྱེད་པར་ཡོང་ཞིང་། བུད་མེད་དེ་ཕར་བལྟས་ན་
གཡོག་མོ་རེད་ཟེར་བ་ལས་གླ་པ་གླས་པའི་གྲོགས་མོ་རེད་ཅེས་བཤད་ན་འཚམས།
ང་ཚོས་མགྲོན་སྣེ་ཚོམས་ཆེན་བརྒྱུད་མགྲོན་སྣེ་ཁང་ཆུང་དུ་བསྐྱོད། དེ་ནི་
ཁྱེད་རང་གིས་རྗེས་སུ་གཟིགས་པའི་མགྲོན་སྣེ་ཁང་ཆུང་དེ་རེད།
གཞོན་ནུ་ཞིག་གྱང་ཐབ་ལ་བསྙེས་ནས་ལངས་བསྡད་འདུག
མཱ་ཀེ་ལི་ཐེས་ཀང་ཆིན་གྱི་མདུན་དུ་བསྡད་ནས་སྐྱིད་ལ་ངན་པོའི་ངང་སྒྲ་
མཐེབ་ཡང་སྐོར་བསྐྱར་སྐོར་ངང་མནན་ཏེ་ཁོང་མོས་རྒྱུན་མཐུད་ནས་གཏོང་མི་
ཐུབ་པའི་རོལ་དབྱངས་དེ་གཏོང་གིན་འདུག །
ཁང་པའི་ནང་གི་རྣམ་པ་སྦུག་སུབ་དོག་ཅིང་། སྐྱེས་པ་དེ་ནི་རང་ཉིད་ལ་
འཇོན་ནུས་མེད་རྐྱེན་འཚབ་འཚུབ་ཏུ་གནས་ཡོད་པ་དང༌། བུད་མེད་དེ་ནི་
ཞེན་པ་ལོག་པའི་མི་དེས་འཚམས་འདྲི་ཞུ་བར་འོང་བར་སུན་སྣང་སྐྱེས་ནས་
བསྡད་འདུག
ཕུ་ལུས་ཏང་སེའི་སྐད་སྒྲ་ཐོས་མ་ཐག་མཱ་ཀེ་ལི་ཐེས་ཡར་ལངས་ནས་ཁོང་
མོའི་ཕྱོགས་སུ་ཐུགས་རྗེ་མཚོན་པའི་མིག་བརྡ་ཞིག་འཕངས་པ་དང་འབྲེལ་ང་
ཚོའི་མདུན་དུ་ཡོང་ནས་“ སྐུ་ཞབས་ཚོ། ཡར་ཕེབས། ཁྱེད་རྣམ་པ་འདི་རུ་
ཕེབས་པར་དགའ་བསུ་ཞུ་གི་ཡིན་”ཟེར།



ནས་ཚོང་བརྒྱབ་ཅིང་། དར་སོ་ཆེ་བའི་བུད་མེད་ཀྱི་གྱོན་གོས་ཚོང་ཁང་ཞིག་
བཙུགས་སོང་།
ངས་ཁོང་མོའི་ལུས་ཐོག་ནས་མཱ་ཀེ་ལི་ཐེ་དང་ངོ་ཐུག་བྱེད་རྒྱུའི་ཐབས་ཤེས་
ཤིག་རྙེད་པས་ཁོང་མོས་ངའི་ཕྱོགས་སུ་བལྟ་བའི་སྐབས་དང་བསྟུན་ཏེ་ལག་བརྡ་
དང་མིག་བརྡ་བཏང་ནས་ཁོང་མོར་འཚམས་འདྲི་ཞུས་པ་ཡིན།
དངོས་གནས་ངའི་བསམ་ཡུལ་ལས་འདས་པ་ཞིག་ལ་ཁོང་མོས་ང་ལ་ཁོང་
མོའི་ཟུར་བཞུགས་ཁང་ནང་དུ་ཡོང་དགོས་པའི་ལག་བརྡ་བཏང་བྱུང༌། །
བུད་མེད་ཀྱི་གྱོན་གོས་ཚོང་ཁང་དེའི་སྦྱིན་བདག་ལ་ཕུ་ལུས་ཏང་སེ་དཱི་འོས་
ཨར་ནུ་ཝ་ཟེར་ཞིང་། ལོ་ན་བཞི་བཅུའི་གཡས་གཡོན་དུ་སོན་པའི་བུད་མེད་
རྒྱགས་པ་ཞིག་རེད། གལ་ཏེ་མི་དེ་ཚོའི་ས་ནས་དོན་གང་ཞིག་ཤེས་འདོད་ན་ཀ་
ཀོར་དེ་ཙམ་བྱེད་མི་དགོས། དེ་བས་ངས་ཁོང་མོར་འདྲི་རྒྱུའི་དོན་དེ་ནི་ཧ་ཅང་
སྤྱིར་བཏང་ཞིག་རེད།
ཁོང་མོས་མཱ་ཀེ་ལི་ཐེར་འཚམས་འདྲི་ཞུ་བའི་དུས་དེ་དང་བསྟུན་ནས་ངས་
ཁོང་མོར་དྲིས་དོན། །
“ཁྱེད་རང་སུ་ལ་གཟིགས་ཀྱི་ཡོད་”
“མཱ་ཀེ་ལི་ཐེ་ཀཱ་ཏི་ཨས་ལ་”
“ཁྱེད་རང་གིས་ཁོང་མོ་ངོ་མཁྱེན་གྱི་ཡོད་དམ་”
“ངོ་ཤེས་ཀྱི་ཡོད། ཁོང་མོ་ནི་ངའི་ཚོང་ཁང་གི་སྐུ་མགྲོན་གཙོ་བོ་དེ་ཡིན་
པ་མ་ཟད། ངའི་ཁྱིམ་མཚེས་ཀྱང་རེད་”
“འོ་ན་ཁྱེད་རང་ཡང་ཨཱང་ཐན་ལམ་དུ་བཞུགས་ཀྱི་ཡོད་དམ་”
“སྒོ་རྟགས་བདུན་པའི་ནང་སྡོད་ཀྱི་ཡོད། ཁོང་མོའི་ཁྲུས་ཁང་གི་སྒེའུ་
ཁུང་དང་ངའི་ཁྲུས་ཁང་གི་སྒེའུ་ཁུང་ཏག་ཏག་ཁ་སྤྲོད་རེད་”
“ཤོད་སྲོལ་ལ་ཁོང་མོ་ནི་སེམས་པ་ཤོར་དགོས་པའི་བུ་མོ་ཞིག་རེད་ཟེར་གྱི་ ་



“ཆ་ཚང་ལྟ་མྱོང་”
“བྱས་ན་ངས་བྲིས་པའི་ཡིག་ཕྲེང་གཉིས་པོའི་ནང་དོན་ག་རེ་ཡིན་པ་ཁྱེད་
རང་གིས་བསམ་བློ་གཏོང་མྱོང་ཨེ་ཡོད་”
“ངས་ཡིག་ཕྲེང་གཉིས་པོ་དེ་མཐོང་མ་ཐག་ཁྱེད་རང་གི་སྤྱན་ལམ་དུ་ཁྱེད་
རང་གི་དཔེ་དེབ་དང་ལེན་ཞུ་མཁན་ཡ་ང་བའི་བུ་མོ་དེ་སྤྱིར་བཏང་ཞིག་མིན་པ་
ཤེས་རྟོགས་བྱུང་། གང་ལགས་ཟེར་ན། ངས་ཡིག་ཕྲེང་དེ་གཉིས་ངོ་བསྟོད་ཀྱི་
སྐད་ཆ་སྤྱིར་བཏང་ཞིག་ཏུ་བརྩི་འདོད་མེད་”
“ཁྱེད་རང་གིས་གསུངས་པ་དེ་རང་རེད། སྐུ་ཞབས། བུ་མོ་དེ་ལྷའི་ཕོ་ཉ་
ཞིག་རེད། ཁྱེད་རང་གཟིགས་དང་། ཡི་གེ་འདིར་གཟིགས་དང་”
ཁོང་གིས་ང་ལ་ཤོག་བུ་ཤོག་ལྷེ་གཅིག་སྤྲད་ཅིང་། ཤོག་བུ་དེ་ནི་ཐེངས་
མང་བལྟས་པ་ཞིག་ཡིན་པ་སྨོས་མི་དགོས། ངས་ཁ་ཕྱེ་ནས་བལྟས་པས་དེའི་
ཐོག་ཏུ་འདི་ལྟར་བྲིས་ཡོད་པ་སྟེ།
མཛའ་བརྩེ་ལྡན་པའི་ཨར་མའང་ལགས། ཁྱེད་རང་གི་ཕྱག་ཡིག་ལག་སོན་བྱུང༌།
ཁྱེད་རང་གི་ཐུགས་སེམས་ད་དུང་ཡང་སྔོན་མ་ལྟར་བཟང་བས་ངས་དངོས་འབྲེལ་དཀོན་
མཆོག་ལ་ཐུགས་རྗེ་ཆེ་ཞུ་གི་ཡིན། རེད་ཨཱ། ངའི་གྲོགས་པོ། ང་ནད་གཞིས་བཟུང་བ་མ་
ཟད། བཅོས་ཐབས་མེད་པའི་ནད་གཞི་རེད། ཡིན་ནའང་ཁྱེད་རང་གིས་ད་དུང་ཡང་ང་
ལ་སེམས་ཁུར་འདི་ལྟར་གནང་བས་དེས་ངའི་སྡུག་བསྔལ་ཧ་ཅང་ཆུང་དུ་ཕྱིན་སོང་། ང་
ཕལ་ཆེར་དུས་རིང་པོ་གསོན་མི་ཐུབ་པ་འདྲ། ང་ལ་ད་གིན་ཁྱེད་རང་གི་མི་སེམས་འགུལ་
བའི་ཕྱག་ཡིག་དེ་འབྱོར་བྱུང༌། ཡིན་ནའང་ང་ལ་ཕྱག་ཡིག་འབྲི་མཁན་གྱི་ཕྱག་དེ་སླར་
འཇུ་རྒྱུའི་བསོད་བདེ་མེད། གལ་ཏེ་དངོས་པོ་གང་ཞིག་གིས་ངའི་ནད་བཅོས་ཐུབ་ཀྱི་རེད་
ཟེར་ན་དེ་ནི་ཕྱག་ཡིག་དེའི་ནང་གི་བཀའ་མོལ་དེ་ཚོ་རེད། ངས་སླར་ཡང་ཁྱེད་རང་
མཇལ་མི་ཐུབ། ཁྱེད་རང་དང་ངའི་བར་ལེ་དབར་ཁྲི་ཕྲག་གིས་ཆོད་ཡོད་ཅིང་། དེའི་
ཁར་ང་འཆི་ཁར་ཐུག་ཡོད། ཡ་ང་བའི་གྲོགས་པོ། ཉེ་ལམ་ཁྱེད་རང་གི་མཱ་ཀེ་ལི་ཐེ་དེ་སྔོན་
དང་གཏན་ནས་མི་འདྲ། ཁྱེད་རང་གིས་ཁོང་མོའི་ད་ལྟའི་ཚུལ་འདི་འདྲ་ནི་མ་གཟིགས་ན་
40



དགའ། ཁྱེད་རང་གིས་ངས་ཁྱེད་རང་གུ་ཡངས་གཏོང་མིན་ལ་བཀའ་འདྲི་གནང་འདུག་
པས་ངས་ཁྱེད་རང་ལ་སེམས་གཏིང་ནས་གུ་ཡངས་གཏོང་གི་ཡིན། གྲོགས་པོ། དེ་སྔོན་
ཁྱེད་རང་གིས་ང་ལ་ཡག་པོ་མ་གནང་བ་དེ་ནི་ཏག་ཏག་ཁྱེད་རང་ང་ལ་དགའ་པོ་ཡོད་པའི་
རྟགས་མཚན་རེད། ང་མལ་སར་ལུས་ནས་ཟླ་བ་གཅིག་ཙམ་འདས་སོང་། ངས་ཁྱེད་རང་
གིས་ང་ལ་འཛིན་པའི་བརྩི་འཇོག་ལ་བརྩི་མཐོང་ཆེན་པོ་བྱེད་ཀྱི་ཡོད། དེར་བརྟེན་ངས་
ཉིན་ལྟར་ཉིན་ཐོ་འབྲི་བ་དང། ཉིན་ཐོ་དེ་ང་གཉིས་ཞལ་གྱེས་པ་ནས་ངས་སྨྱུ་གུ་འཛིན་མི་
ཐུབ་པའི་བར་བྲིས་པ་ཡིན། །
ཨར་མའང་ལགས། གལ་ཏེ་ཁྱེད་རང་དངོས་གནས་ང་ལ་སེམས་ཁུར་གནང་གི་
ཡོད་ན་ཁྱེད་རང་ཕྱིར་ལོག་ཕེབས་རྗེས་ཀྲུ་ལི་དཱི་ཕུ་ལཱ་ཡི་སར་ཕེབས་རོགས། ཁོང་མོས་
ཉིན་ཐོ་དེ་ཚོ་ཁྱེད་རང་ལ་འབུལ་གྱི་རེད། ཁྱེད་རང་གིས་དེའི་ནང་ནས་ང་གཉིས་བར་
བྱུང་བའི་གནས་ཚུལ་དེ་ཚོའི་རྒྱུ་རྐྱེན་དང་ངའི་འགྲེལ་བཤད་རྙེད་ཐུབ། ཀྲུ་ལི་ཡིས་ང་ལ་
ཡག་པོ་ཞེ་དྲག་གནང་གི་ཡོད། ང་གཉིས་ཀྱིས་རྒྱུན་དུ་ཁྱེད་རང་གླེང་གི་ཡོད་ལ། ཁྱེད་
རང་གི་ཕྱག་ཡིག་འབྱོར་དུས་ཁོང་མོ་ཡང་ངའི་འཁྲིས་སུ་ཡོད། ང་གཉིས་ཕྱག་ཡིག་ཀློག་
དུས་གཉིས་ཀ་ངུ་ཤོར་བྱུང༌།
གལ་ཏེ་ང་གཉིས་ལ་ཁྱེད་རང་གི་ཡིག་ལན་མ་འབྱོར་ན་ཀྲུ་ལི་ཡིས་ཁྱེད་རང་ཧྥ་རན་
སིར་ལོག་ཕེབས་དུས་ཉིན་ཐོ་དེ་ཚོ་ཁྱེད་རང་ལ་འབུལ་རྒྱུའི་འགན་འཁུར་རྒྱུ་བྱས་པ་ཡིན།
ངས་ཉིན་ཐོ་དེ་དག་བྲིས་པར་ཐུགས་རྗེ་ཆེ་གསུངས་མི་དགོས། ཉིན་ཐོ་དེ་ཚོས་ངའི་མི་ཚེ་
གཅིག་རིང་བྱུང་མྱོང་བའི་བདེ་སྐྱིད་ཀྱི་ཉིན་མོ་ཁ་ཤས་དེ་ཉིན་ལྟར་སེམས་ལ་འཁོར་ཐུབ་ཀྱི་
འདུག དེ་ནི་ངའི་ངོས་ནས་བཤད་ན་ཕན་ཐོགས་ཆེན་པོ་བྱུང་། གལ་ཏེ་ཁྱེད་རང་གིས་
ཉིན་ཐོ་དེ་ཚོ་གཟིགས་རྗེས་སྔར་སོང་གི་བྱ་བར་དགོངས་པ་ཅུང་དྭངས་ཐུབ་ཚེ་ང་ལ་མཚོན་
ན་དུས་ནམ་ཡང་སེམས་གསོ་ཐོབ་པ་ཞིག་ཡིན།
ངས་ཁྱེད་རང་ལ་ང་ནམ་ཡང་དྲན་ཐུབ་པའི་དྲན་རྟེན་དངོས་པོ་འགའ་ཞིག་འཇོག་
འདོད་ཀྱང་ངའི་ཁྱིམ་ནང་གི་དངོས་པོ་ཚང་མར་ཐེལ་རྩེ་བརྒྱབ་སོང་བས་ད་ལྟ་ང་རང་ཉིད་
ལ་བདག་པའི་དངོས་པོ་སྣེ་གཅིག་ཀྱང་མེད།
ངའི་གྲོགས་པོ། ཁྱེད་རང་གིས་མཁྱེན་ནམ། ང་འཆི་ཁར་ཐུག་སོང་། ངའི་གཟིམ་
ཆུང་ནང་ནས་མགྲོན་སྣེ་ཁོང་གི་བལྟ་སྲུང་བའི་གོམ་སྒྲ་ཐོས་ཀྱི་འདུག ཁོ་ནི་ངའི་བུན་
41



བདག་ཚོས་བཏང་བ་ཞིག་ཡིན་པ་དང་། དམིགས་ཡུལ་ནི་མི་གཞན་གྱིས་དངོས་པོ་འཁྱེར་
དུ་མི་འཇུག་པའི་ཆེད་དུ་རེད། གལ་ཏེ་ང་མ་ཤི་ནའང་གང་ཡང་མེད་པར་གྱུར་ཟིན།
ངའི་རེ་བར་ཁོ་ཚོས་ང་དབུགས་ཆད་རྗེས་ཕམ་ཚོང་བརྒྱབ་ན་བསམ་གྱི་འདུག
ཀྱེ་མ། མི་ནི་ཡ་ང་སྙིང་རྗེ་མེད་པ་ཞིག་རེད། མ་རེད། དཀོན་མཆོག་ནི་ཉེ་རིང་
ཕྱོགས་ལྷུང་མེད་པ་ཞིག་རེད།
ཡག་བྱུང༌། སྙིང་གྲོགས། ཁྱེད་རང་ངའི་རྒྱུ་ནོར་ཕམ་ཚོང་རྒྱག་སར་ཕེབས་རོགས།
དེ་འདྲ་གནང་ན་ཁྱེད་རང་གིས་དངོས་པོ་འགའ་ཉོ་ཆོག་གི་རེད། གང་ཡིན་ཟེར་ན།
གལ་སྲིད་ད་ལྟ་ངས་ཤོད་རིན་ཅི་ཡང་མེད་པའི་དངོས་པོ་ཞིག་ཁྱེད་རང་ལ་བཞག་ནའང་མི་
ཚོས་ཤེས་ཚེ་ཁོ་ཚོས་ཐེལ་རྩེ་བརྒྱབ་པའི་རྒྱུ་ནོར་ཧམ་ཟ་བྱས་པ་རེད་ཅེས་ཁྱེད་རང་ལ་ཞུ་
གཏུག་རྒྱག་ངེས་རེད། །
ང་ཁ་བྲལ་རྒྱུའི་གནས་འདི་ནི་དེ་འདྲའི་སྐྱོ་བ་ལ་ཨང༌། །
གལ་སྲིད་ང་མ་ཤི་གོང་ཁྱེད་རང་ཡང་བསྐྱར་མཇལ་ཐུབ་ན་དཀོན་མཆོག་ནི་ ཅི་
འདྲའི་སྙིང་རྗེ་ལྡན་པ་ཞིག་མ་རེད་དམ། མིག་སྔའི་གནས་ཚུལ་ལ་བལྟས་ན་ང་གཉིས་ནམ་
ཡང་ཞལ་གྱེས་རྒྱུ་གཏན་འཁེལ་འདུག གྲོགས་པོ། ངས་མུ་མཐུད་འབྲི་མི་ཐུབ་པས་
དགོངས་འགལ་མེད་པ་ཞུ། ངའི་ན་ཚ་བཅོས་ཀྱི་ཡིན་ཟེར་མཁན་གྱི་མི་དེ་ཚོས་རྟག་པར་
ངའི་ཁྲག་བཙགས་པས་ངའི་ལུས་ཤུགས་ཡོངས་སུ་རྫོགས་པ་དང༌། ངའི་ལག་པས་བཀོལ་
སྤྱོད་ལ་ཉན་གྱི་མི་འདུག
མཱ་ཀེ་ལི་ཐེ་ཀཱ་ཏི་ཨས་ནས།
ངོ་མ་མཇུག་མཐའི་ཡིག་འབྲུ་ཁ་ཤས་ནི་རབ་རིབ་ཏུ་གྱུར་ཡོད་པས་ངོ་ཆོད་
ཐབས་བྲལ།
ངས་ཡི་གེ་ཨར་མའང་ལ་ཕུལ་བ་ཡིན། ཁོང་གིས་ད་གིན་ང་ཡི་གེར་ལྟ་
དུས་སླར་ཡི་གེ་དེ་ངག་སྐྱོར་ཐེངས་གཅིག་བཏང་ཡོད་ངེས་རེད། གང་ཡིན་ཟེར་
ན། ཁོང་གིས་ཡི་གེ་ཕར་ལེན་བཞིན་ང་ལ་“ཡི་གེ་འདི་སྨད་འཚོང་མ་ཞིག་གིས་
བྲིས་པར་ སུས་ ཡིད་ཆེས་བྱེད་ཀྱི་རེད་དམ” ཞེས་འཕྲལ་མར་སྔོན་མའི་དུང་
42



སེམས་བསམ་བློར་འཁོར་ནས་སེམས་འགུལ་ཆེན་པོ་ཐེབས་པར་མངོན། ཁོང་
གིས་ཡི་གེའི་བཟོ་ལྟར་ཅུང་བལྟས་རྗེས་མཐར་ཡི་གེ་མཆུ་འགྲམ་དུ་བསྣམས་ནས་
འོ་ཞིག་སྦྱར་སོང་།
ཁོང་གིས་“ཁོང་མོ་མ་གྲོངས་གོང་ངས་ཁོང་མོ་སླར་མཇལ་མི་ཐུབ་པ་མ་
ཟད། དེ་བས་ཁོང་མོ་ནམ་ཡང་མཐོང་མི་ཐུབ་པ་བསམ་བློར་འཁོར་སྐབས་
དང་། ཡང་ཁོང་མོས་ང་ལ་གཅེན་གཅུང་ངོ་མ་ལས་བརྩེ་བ་བྱས་མོད། ངས་ནི་
ཁོང་མོ་འདི་ལྟར་གྲོངས་སུ་བཅུག་པ་བསམ་བློར་འཁོར་སྐབས་གང་འདྲ་བྱས་
ཀྱང་ངས་རང་ཉིད་ལ་གུ་ཡངས་གཏོང་ཐུབ་ཀྱི་འདུག
ད་ནི་གྲོངས་ཚར་སོང༌། གྲོངས་ཚར་སོང། ཁོང་མོ་གྲོངས་ཁར་ད་དུང་
ང་དྲན་པ་དང་། ད་དུང་ཡི་གེ་བྲིས་ནས་ངའི་མིང་འབོད་བཞིན་ཡོད་པ་རེད།
ཡ་ང་བའི་བརྩེ་གྲོགས་མཱ་ཀེ་ལི་ཐེ་ཨང”ཞེས་བརྗོད།
ཨར་མའང་གིས་རང་ཉིད་ཀྱི་བསམ་བློའི་རླབས་རྒྱུན་དང་འབྲེལ་ཏེ་མིག་
ཆུ་ཁྲུམ་ཁྲུམ་དུ་གཏོང་བཞིན་ལག་པ་ང་ལ་བརྐྱངས་ནས་མུ་མཐུད་གསུང་དོན།
“ཆ་རྒྱུས་མེད་པའི་མི་ཞིག་གིས་ངས་བུ་མོ་དེ་འདྲ་ཞིག་གྲོངས་པར་སེམས་
ཁྲལ་འདི་འདྲ་བྱེད་པ་མཐོང་ཚེ་ཕལ་ཆེར་ང་ལྐུགས་རྟགས་ཆོད་པ་རེད་བསམ་གྱི་
རེད། དེ་ནི་ཁོང་གིས་དེ་སྔོན་ངས་བུ་མོ་དེར་མནར་གཅོད་གང་འདྲ་བྱས་པ་མི་
ཤེས་པའི་རྐྱེན་གྱིས་རེད། དེ་དུས་ང་ནི་སེམས་པ་གནག་པོ་གང་འདྲ་མ་རེད་
དམ། ཡིན་ནའི་ཁོང་མོ་ནི་གཤིས་ཀ་ཧ་ཅང་འཇམ་པས་མ་ཉེས་ཁ་གཡོགས་
མང་པོ་འཁུར་ཡོད་པ་རེད་ཨང་། དེ་སྔོན་ངའི་བསམ་པར་ངས་ཁོང་མོར་གུ་
ཡངས་གཏོང་གི་ཡོད་སྙམ། འོན་ཀྱང་དེ་རིང་ངའི་སེམས་ལ་ཁོང་མོས་ང་ལ་
གནང་བའི་གུ་ཡངས་དེ་དང་ལེན་བྱེད་རྒྱུའི་ཐོབ་ཐང་ང་ལ་རྩ་བ་ནས་མེད་སྙམ།
ཀྱི་ཧུད། གལ་ཏེ་ཁོང་མོའི་ཞབས་འོག་ཏུ་ཆུ་ཚོད་གཅིག་ཙམ་དུ་རྒྱུ་བྱུང་ན་ང་
རང་མི་ཚེ་ལོ་བཅུ་ཐུང་དུ་ཕྱིན་ནའང་བློ་མོས་འདོད་མཐུན་ཡིན་”
མི་ཞིག་གི་སྡུག་བསྔལ་གྱི་འབྱུང་གཞི་ཧྲིལ་པོ་མ་ཤེས་པར་ཁོང་ལ་སེམས་
43



གསོ་གཏོང༌རྒྱུ་ནི་ལས་ སླ་ པོ་ ཞིག་མིན། འོན་ ཀྱང་ང་གཞོན་ནུ་དེར་གདུང་
སེམས་ཆེན་པོ་སྐྱེས་བྱུང་། ཁོང་གིས་འཛེམས་ཟོལ་མེད་པའི་སྒོ་ནས་ང་ལ་ཁོ་
རང་གི་གདུང་བ་ལྷུག་གླེང་བྱས་པས་ཁོང་གིས་ངའི་སྐད་ཆ་ཡང་སྣང་མེད་དུ་མི་
གཏོང་བར་ང་ཡིད་ཆེས་ཡོད། དེས་ན་ངས་ཁོང་ལ་བཤད་དོན།
“ཁྱེད་རང་ལ་དགའ་ཉེ་སྤུན་མཆེད་ཡོད་དམ། དགོངས་པ་རྒྱ་ཆེ་ཙམ་
བཞེས་ནས་ཁོང་ཚོར་གཟིགས་པར་ཕེབས་དང༌། ཁོང་ཚོས་ཁྱེད་རང་ལ་སེམས་
གསོ་གནང་གི་རེད། གང་ཡིན་ཟེར་ན་ངས། ངས་ཁྱེད་རང་ལ་གདུང་སེམས་
མཉམ་སྐྱེ་ཙམ་ལས་བྱེད་མི་ཐུབ་”
“རེད་ལགས་”ཞེས་ཁོང་གིས་ཡར་བཞེངས་ཏེ་ངའི་ཁང་པའི་ནང་གོམ་
ཞེང་ཆེན་པོས་ཕར་འགྲོ་ཚུར་འོང་བྱེད་བཞིན་“ ངས་ཁྱེད་རང་ཐུགས་སུན་པོ་
བཟོས་སོང། དགོངས་པ་མ་ཚོམས། ངས་ངའི་སྡུག་བསྔལ་དང་ཁྱེད་རང་བར་
འབྲེལ་བ་གཏན་ནས་མེད་པར་བསམ་གཞིགས་བྱེད་རྒྱུ་མ་བྱུང་བ་དང༌། ངས་
ཞུས་པའི་དོན་ཆ་བེ་ཆོ་བེ་དེ་ཚོར་ཁྱེད་རང་ཉན་མི་འདོད་ལ། ཉན་ཀྱང་མི་སྲིད་
པར་བསམ་གཞིགས་བྱེད་རྒྱུ་བྱུང་མ་སོང་”ཟེར།
“ཁྱེད་རང་ངའི་སྐད་ཆར་གོ་ནོར་ཐེབས་སོང༌། ངས་ཁྱེད་རང་གི་བཀའ་
ལ་ཉན་གྱི་ཡོད། ཡིན་ནའི་ཕངས་པ་ཞིག་ལ་ང་ལ་ཁྱེད་རང་གི་སེམས་སྡུག་ཆུང་
དུ་གཏོང་རྒྱུའི་ནུས་པ་མེད། གལ་ཏེ་ངའམ་ཡང་ན་ངའི་གྲོགས་པོས་ཁྱེད་རང་
གི་སེམས་སྡུག་ཆུང་དུ་གཏོང་ཐུབ་པའམ། མདོར་ན་ཕྱོགས་གང་ཞིག་ཐད་ངས་
ཁྱེད་རང་གི་ཐུགས་ཕན་གསོ་ཐུབ་ཚེ་ཇི་ལྟར་ཡང་ང་ནི་ཁྱེད་རང་ལ་ཞབས་ཕྱི་ཞུ་
འདོད་ཆེན་པོ་ཡོད་པ་ཁྱེད་རང་གི་མཁྱེན་པ་གནང་རོགས་”
“དགོངས་པ་མ་ཚོམས། དགོངས་པ་མ་ཚོམས་” ཞེས་ཁོང་གིས་ང་ལ་
གསུངས་པར་“ སྡུག་བསྔལ་གྱིས་མི་ལ་དབང་རྩ་རྣོ་དྲགས་པའི་སྐྱོན་བཟོ་གི་
འདུག ད་ལྟ་ཁྲོམ་ལམ་གྱི་མི་ཚོས་ང་གླེན་པར་མི་བརྩི་བ་དང་། ཆེན་པོ་འདི་
ཙམ་ཆགས་ཀྱང་ད་དུང་ངུ་གི་འདུག་མི་ཟེར་བའི་ཆེད་དུ་ང་འདི་གར་ཁྱུག་ཙམ་
44



རིང་མིག་ཆུ་ཕྱི་རུ་འཇུག་རོགས། ད་གིན་ཁྱེད་རང་གིས་དཔེ་དེབ་འདི་ང་ལ་
གནང་བས་ང་ཧ་ཅང་དགའ་པོ་བྱུང་། ངས་ནམ་ཡང་ཁྱེད་རང་གིས་ང་ལ་
གནང་བའི་ཐུགས་བཟང་གི་དྲིན་ལན་འཇལ་ཐུབ་པ་མི་འདུག་”
“འོ་ན། ཁྱེད་རང་གིས་ང་ལ་མཛའ་སེམས་ཕྲན་ཙམ་གནང་སྟེ་ཁྱེད་རང་
སེམས་སྡུག་དེ་འདྲ་གནང་དགོས་དོན་གང་ཡིན་པ་གསུངས་དང༌། སེམས་ནང་
གི་སྡུག་བསྔལ་ཕྱིར་བཤད་ན་ཅུང་ལྷོད་དུ་འགྲོ་གི་རེད་”
“ཁྱེད་རང་གིས་གསུངས་པ་དེ་རང་རེད། ཡིན་ནའི་ང་དེ་རིང་ངུ་སྙིང་ཁོ་
ན་འདོད་ཀྱི་འདུག ངས་ཁྱེད་རང་ལ་ཞུ་རྒྱུ་ནི་སྐད་ཆ་ཅ་ཅོལ་ཙམ་ཡིན། རྗེས་
སུ་ངས་དོན་དེ་ཁྱེད་རང་ལ་ཞུས་ཆོག དེ་དུས་ཁྱེད་རང་གིས་ང་ཡ་ང་བའི་བུ་མོ་
དེར་སེམས་སྡུག་སྐྱེས་པར་རྒྱུ་མཚན་མེད་པ་ཞིག་མིན་པ་མཁྱེན་གྱི་རེད། ཡིན་
ནའི་ད་ལྟ་”ཞེས་ཁོང་གིས་མིག་ཆུ་ཕྱིས་ཐེངས་མཇུག་མ་དེ་ཕྱིས་ནས་ཤེལ་ཀོར་ལྟ་
བཞིན་ང་ལ་“རེ་བར་ཁྱེད་རང་གིས་ང་ལྐུགས་པར་མི་བརྩི་བ་མ་ཟད། ང་ཡང་
བསྐྱར་ཁྱེད་རང་མཇལ་བར་བཅར་ཆོག་པའི་དགོངས་ཁྲོལ་གནང་རོགས་”ཟེར།
གཞོན་ནུ་དེའི་མིག་མདངས་ཞི་འཇམ་ལ་ལྷད་མེད་པར་སྣང་བས་ཧ་ལམ་
ང་ཁོང་ལ་འཐམ་འདོད་པར་གྱུར། །
འོན་ཀྱང་ཁོང་གི་མིག་ནང་དུ་སླར་མིག་ཆུས་ཁེངས་ཤིང་། མིག་ཆུ་དེ་
ངས་མཐོང་བ་རྟོགས་ཏེ་མིག་མདའ་ངའི་ལུས་ཐོག་ནས་གཞན་དུ་བསྒྱུར་སོང་།
ངས་ཁོང་ལ་“ད་བློ་ཁོག་ཆེ་ཙམ་གནང་ཞིག་”ཅེས་བཤད་པ་ཡིན། །
ཁོང་གིས་ང་ལ་“རྗེས་སུ་མཇལ་ཡོང”ཟེར།
ཁོང་གིས་སྡུག་རུས་ངང་མིག་ཆུ་བཀག་སྟེ་ངའི་ཁྱིམ་ནས་ཕྱིར་བྲོས་སོང་།
གང་ཡིན་ཟེར་ན། ཁོང་གི་བགྲོད་ཚུལ་དེར་བལྟས་ན་ཁོང་ངའི་ཁྱིམ་ནས་ཕྱིར་
ཕེབས་སོང་ཞེས་བརྗོད་དཀའ།
ངས་སྒེའུ་ཁུང་གི་ཡོལ་བ་ཕྱེ་ནས་བལྟས་པས་ཁོང་གིས་སྒོ་འགྲམ་དུ་སྒུག་
ཡོད་པའི་འཁོར་ལོ་ གཉིས་ ཅན་ གྱི་ སྟབས་ བདེའི་ ཤིང་ རྟའི་ནང་འཛེགས་ པ་
45



མཐོང་བྱུང༌། ཤིང་རྟ་འཁོར་ལོའི་ནང་འཛུལ་མ་ཐག་ཁོང་གི་མིག་ཆུས་བཀོལ་
སྤྱོད་ལ་མི་ཉན་པས་སླར་ལག་རས་བཏོན་ཐོག་ངོ་གདོང་བཀབ་ནས་ངུས་སོང་།
དུས་ཡུན་རིང་པོ་ཞིག་གི་ནང་ཨར་མའང་གར་སོང་ཆ་མེད་དུ་གྱུར། དེ་
ལས་ལྡོག་སྟེ་མཱ་ཀེ་ལི་ཐེ་ནི་མི་ཚོས་རྟག་ཏུ་གླེང་བར་བྱེད།
ངས་ཁྱེད་རང་ལ་དེ་སྔོན་ཚོར་སྣང་འདི་འདྲ་ཞིག་བྱུང་མྱོང་ཡོད་མེད་མི་
ཤེས་ཏེ། ཕར་བལྟས་ན་ཁྱེད་རང་གིས་ངོ་མི་ཤེས་པའམ་ཡང་ན་ཁྱེད་རང་དང་
འབྲེལ་བ་གང་ཡང་མེད་པའི་མི་ཞིག་གི་མིང་མི་གཞན་གྱིས་ཁྱེད་རང་གི་མདུན་
དུ་བཏོན་ཚེ། མི་དེ་དང་འབྲེལ་བ་ཡོད་པའི་གཏམ་སྣ་ཚོགས་ཕྱོགས་གཅིག་ཏུ་
འདུས་འོངས་ལ། ཁྱེད་རང་གི་གྲོགས་པོ་ཚོས་ཀྱང་དེ་སྔ་ཁྱེད་རང་ལ་གླེང་མ་
མྱོང་བའི་དོན་མང་པོ་ཁྱེད་རང་ལ་ཤོད་པས་ཁྱེད་རང་ཧ་ལམ་མི་དེ་རང་ཉིད་ཀྱི་
ཉེ་འགྲམ་དུ་ཡོད་པའི་ཚོར་སྣང་སྐྱེ་བར་ངེས། དེ་དུས་ཁྱེད་རང་གིས་དོ་སྣང་མ་
བྱུང་བ་མ་གཏོགས་མི་དེ་དེ་སྔ་ཁྱེད་རང་གི་འཚོ་བའི་ནང་ཐེངས་མང་ཐོན་མྱོང་
ཡོད་པ་རྟོགས་ཐུབ་པ་དང་། མི་ཚོས་ཁྱེད་རང་ལ་བཤད་པའི་དོན་དེ་ཚོའི་ནང་
ནས་ཁྱེད་རང་གིས་རང་ཉིད་ཀྱི་འཚོ་བའི་བརྒྱུད་རིམ་དང་འདྲ་བ་འགའ་ཞིག་
ཀྱང་རྙེད་ཐུབ། ང་དང་མཱ་ཀེ་ལི་ཐེའི་བར་དེ་འདྲ་རྩ་བ་ནས་མིན། གང་ཡིན་
ཟེར་ན། ངས་ དེ་སྔོན་ཁོང་མོ་ མཐོང་མྱོང་ཡོད་ལ། འཕྲད་མྱོང་ཡང་ཡོད།
ངས་ད་དུང་ ཡང་ ཁོང་མོའི་ཞལ་རིས་ངེས་ ཡོད་ པ་དང་། ཁོང་མོའི་ གོམས་
གཤིས་ཀྱང་ཤེས་ཀྱི་ཡོད། འོན་ཀྱང་སྐབས་དེའི་ཕམ་ཚོང་དེ་ནས་བཟུང་མི་ཚོས་
རྟག་པར་ཁོང་མོའི་མིང་འདོན་པ་ངས་ཐོས་མྱོང་། ངས་ལེའུ་གོང་མའི་ནང་
གནས་ཚུལ་དེ་བརྗོད་ཡོད། མིང་དེ་དང་མྱ་ངན་ཆེན་པོ་ཞིག་དམ་པོར་འབྲེལ་
ཡོད་པས་ང་ལ་ཡ་མཚན་གྱི་ཚོར་སྣང་ཞིག་ཆེར་སྐྱེས་པ་མ་ཟད། མཚར་སྣང་
ཡང་ཇེ་ཆེར་འགྲོ་གི་འདུག
46



དེ་སྔ་ངས་གྲོགས་པོ་སུ་ལའང་མཱ་ཀེ་ལི་ཐེ་གླེང་མྱོང་མེད། ད་ལྟ་ངས་ཁོང་
ཚོ་ཐུག་མ་ཐག་“ཁྱེད་རང་གིས་མཱ་ཀེ་ལི་ཐེ་ཀཱ་ཏི་ཨས་ཟེར་བའི་བུད་མེད་ཅིག་ངོ་
ཤེས་ཀྱི་ཡོད་དམ”ཞེས་འདྲི་གི་ཡོད།
“ཇ་ཤིང་མེ་ཏོག་མ་ཟེར་བ་དེ་རེད་དམ”
“ཁོང་མོ་རེད་”
“རྒྱུས་མངའ་ཆེན་པོ་ཡོད” ཁོང་ཚོས་སྐད་ཆ་འདི་ཤོད་དུས་སྐབས་རེ་ངོ་
གདོང་ཐོག་གོ་དོན་ཆེས་གསལ་བའི་འཛུམ་བག་དེ་འདྲ་སྟོན་གྱི་འདུག
“འོ་ན། བུ་མོ་དེ་གང་འདྲ་འདུག་གམ”ཞེས་ངས་མུ་མཐུད་དྲིས།
“བུ་མོ་ཡག་པོ་ཞིག་རེད་”
“དེ་ཙམ་རེད་དམ”
“རེད། བུ་མོ་གཞན་ལས་བློ་རིག་གསལ་བ་དང༌། ཕལ་ཆེར་ཁོང་མོ་ཚོ་
ལས་དེ་བས་སེམས་བཟང་བ་ཡོད་པ་འདྲ་”
“ཁྱེད་རང་གིས་ཁོང་མོར་དམིགས་བསལ་གང་ཞིག་ཡོད་པ་ཙུང་ཙམ་ཡང་
ཤེས་ཀྱི་མེད་དམ་”
“REEs', v5 34 33 35T Gagasia Nă55555
རེད་”
“དེ་ཙམ་རེད་དམ་”
“ཁོང་མོས་ད་དུང་...གུང་རིམ་པའི་མི་དྲག་བགྲེས་སོང་གི་ཟུར་བསྟེན་
ཆུང་མ་བྱེད་མྱོང་ཡོད་པ་རེད་”
“ཁོང་མོ་དངོས་གནས་ཁོང་གི་ཟུར་བསྟེན་ཆུང་མ་རེད་དམ་”
“ ཚང་མས་དེ་འདྲ་ཤོད་ཀྱི་འདུག གང་ལྟར་གུང་ རིམ་ པའི་ མི་ དྲག་
བགྲེས་སོང་དེས་མོ་ལ་དངུལ་མང་པོ་སྟེར་འདུག”
གོ་ཐོས་བྱུང་བ་ཚང་མ་སྐད་ཆ་རྙིང་པ་འབའ་ཞིག་རེད།
འོན་ཀྱང་ང་མཱ་ཀེ་ལི་ཐེ་དང་ཨར་མའང་བར་གྱི་གནས་ཚུལ་ཤེས་འདོད་



བ་དེ་བསྐྱལ་དུ་མ་འཇུག་དང་”
ང་ལན་རྒྱག་ཐབས་བྲལ་སོང་། ངས་དྲིན་བསམས་དང་བརྩེ་དུང་གི་མཆི་
མས་མིག་ཟུང་རབ་ཏུ་ཁེངས་བཞིན་མཱ་ཀེ་ལི་ཐེའི་པང་དུ་བསྙེས་ནས་བསྡད་པ་
ཡིན།
ཁོང་མོས་མུ་མཐུད་“ངའི་ཐོག་མའི་བསམ་བློར་ཁྱེད་རང་ལ་གསང་ནས་
རང་ཉིད་ཀྱིས་བུ་ལོན་རྣམས་གཙང་འཇལ་བྱེད་རྒྱུ་དང༌། མི་ཞིག་ངའི་སྡོད་
གནས་གསར་པ་བཀོད་སྒྲིག་བྱེད་དུ་བཅུག་སྟེ་ཟླ་བ་བཅུ་པར་ང་ཚོ་པཱ་ལིར་ལོག་
དུས་ཚང་མ་གྲ་སྒྲིག་ཟིན་པ་བྱེད་དགོས་སྙམ་བྱུང༌། ཡིན་ནའི་ཕུ་ལུས་ཏང་སེས་
ཁྱེད་རང་ལ་ཚང་མ་ཞུས་ཡོད་ན་ཁྱེད་རང་གིས་སྔོན་ནས་མོས་མཐུན་གནང་
དགོས་པ་ལས་རྗེས་སུ་ཁས་ལེན་གནང་མི་དགོས་…..... ཁྱེད་རང་གིས་ང་ལ་
དགའ་པོ་དེ་ཙམ་གནང་ཐུབ་ཀྱི་རེད་དམ་”
ལྷག་བསམ་ཟོལ་མེད་ཀྱི་བརྩེ་དུང་དེ་འདྲ་དོར་ཐབས་བྲལ་བས་ངས་སྨྱོ་བ་
ལྟར་མཱ་ཀེ་ལི་ཐེའི་ལག་པར་མཆུ་སྒྲོས་སྦྱོར་བཞིན་ཁོང་མོར་འདི་སྐད་སྨྲས་པ་སྟེ།
“ངས་ཚང་མ་ཁྱེད་རང་ལ་ཉན་ཆོག་”
ཁོང་མོས་གཏན་འཁེལ་བྱས་པའི་འཆར་གཞི་དེ་དེ་ལྟར་ཐག་བཅད་པ་
ཡིན།
དེས་ན་ཁོང་མོ་དགའ་ནས་སྨྱོ་བ་ལྟར་ཞབས་བྲོ་རྒྱག་པ་དང་། གླུ་བཏང་
སྟེ་ཁོང་མོའི་བབ་ཆགས་ཀྱི་སྡོད་གནས་གསར་པར་རྟེན་འབྲེལ་བྱས་ཤིང༌། ཁོང་
མོས་ང་ལ་ས་ཁུལ་གང་ཞིག་ཏུ་ཁང་པ་འཚོལ་དགོས་པ་དང་། ཁང་པའི་ནང་དུ་
བཀོད་སྒྲིག་གང་འདྲ་བྱེད་དགོས་པ་སོགས་ཀྱི་ཐད་གྲོས་བསྡུར་གནང་ཟིན།
ངས་བལྟས་ན་ཁོང་མོ་བསམ་ཚུལ་དེར་དགའ་སྤྲོ་སྐྱེས་ལ། སྤོབས་སེམས་
ཀྱང་སྐྱེས་ཏེ་ཧ་ལམ་དེ་འདྲ་བྱས་ན་ང་ཚོ་ནམ་ཡང་ཁ་མི་བྲལ་བ་དང་མཚུངས།
ང་ནི་རིན་དོད་མེད་པར་ཁོང་མོའི་བཀའ་དྲིན་མྱོང་མི་འདོད། །
ཡུད་ཙམ་ལ་ངས་ དུས་ཕྱིས་ཀྱི་འཚོ་བར་གཏན་འབེབས་བྱས་པ་ཡིན།
--
48



ངས་ངའི་རྒྱུ་ནོར་ལ་བཀོད་སྒྲིག་བྱས་པ་དང༌། ངས་དང་ལེན་བྱས་པའི་ཁོང་
མོའི་བློས་གཏོང་ལ་དྲིས་ལན་འཇལ་ཕྱིར་ང་ལ་ཨ་མ་ལགས་ཀྱི་ས་ནས་བྱུང་བའི་
ལོ་ཕོགས་དེ་མཱ་ཀེ་ལི་ཐེར་སྤྲོད་རྒྱུ་བྱས། འོན་ཀྱང་ངས་བལྟས་ན་ལོ་ཕོགས་དེས་
ག་དུས་ཡིན་རུང་འདང་མི་སྲིད།
ང་རང་ཉིད་ཀྱིས་ཨ་ཕས་སྟེར་བའི་ཁ་གསབ་ཧྥ་ལའང་ལྔ་སྟོང་དེ་ཉར་རྒྱུ་
བྱས་ཤིང་། གནས་ཚུལ་གང་ཞིག་ཐོན་རུང་དངུལ་དེ་དག་གིས་འཚོ་བ་སྐྱེལ་
ཐུབ་ངེས་རེད།
ངས་མཱ་ཀེ་ལི་ཐེར་གསང་སྟེ་བཀོད་སྒྲིག་དེ་ལྟར་བྱས་ཤིང་། དེ་ནི་ཁོང་
མོས་འབུལ་བ་དེ་དང་ལེན་བྱེད་མི་སྲིད་པས་ཡིན།
ལོ་ཕོགས་དེ་རིན་ཐང་ཧྥ་ལའང་ཁྲི་དྲུག་ཡིན་པའི་ཁང་པ་ཞིག་གཏའ་མར་
བཞག་པ་ ནས་ བྱུང་ བ་ཡིན། ཁང་པ་དེ་ ངས་མཐོང་མྱོང་གཏན་ནས་མེད།
ངས་ཤེས་པ་ནི་དུས་ཚིགས་ རེར་ངའི་པ་ལགས་ཀྱི་གཞུང་ཕྱོགས་དཔང་མི་སྟེ།
ངའི་ཁྱིམ་ཚང་གི་མི་རབས་རིམ་བརྒྱུད་ཀྱི་གྲོགས་པོ་ཞིག་གིས་ངའི་བྱུང་འཛིན་
གཅིག་རང་ལ་བརྟེན་ནས་ང་ལ་ཧྥ་ལའང་བདུན་སྟོང་ལྔ་བརྒྱ་སྤྲོད་ཀྱི་ཡོད།
ང་དང་མཱ་ཀེ་ལི་ཐེ་པཱ་ལིར་ལོག་ནས་ཁང་པ་འཚོལ་བའི་ཉིན་དེར་ངས་
གཞུང་ཕྱོགས་ཀྱི་དཔང་མི་དེ་བཙལ་ནས་ཁོང་ལ་ངའི་ལོ་ཕོགས་དེ་དག་མི་གཞན་
ཞིག་ལ་སྤྲོད་ཀྱི་ཡིན་པས་འགྲོ་ལུགས་ག་རེ་གཉེར་དགོས་པའི་སྐོར་བཀའ་འདྲི་
ཞུས་པ་ཡིན།
མི་སེམས་བཟང་ཅན་དེའི་བསམ་བློར་ངའི་རྒྱུ་ནོར་སྟོངས་པ་རེད་སྙམ་
ནས་ང་ལ་གཏན་འབེབས་དེ་བཟོ་བའི་རྒྱུ་རྐྱེན་འདྲི་རྩད་བྱས་བྱུང་། དེ་ཡང་ང་
སྔ་ཕྱི་མ་གཏོགས་ཁོང་ལ་ངའི་ཐེངས་འདིའི་ནང་སྤྲོད་ཀྱི་ཁེ་བཟང་ཐོབ་མཁན་དེ་
སུ་ཡིན་པ་ཤོད་དགོས་པས་དེས་ན་ངའི་སེམས་ལ་ལམ་སེང་དོན་དངོས་ཇི་བཞིན་
ཁོང་ལ་ཞུས་ན་ལེགས་སྙམ། །
གཞུང་ཕྱོགས་ཀྱི་དཔང་མིའང་ཡང་ན་གྲོགས་པོ་ཞིག་གི་ངོས་ནས་བཤད་
49



སྐུ་ཞབས་དཱི་ཝར་གྱིས་སླར་ང་ལ་གཟིགས་པར་མ་ཕེབས་པས་ངས་རང་
ཉིད་ཁོང་གི་གཟིམ་ཁང་དུ་བཅར་རྒྱུའི་ཐག་བཅད་པ་ཡིན། ཁོང་ལ་འཚམས་
འདྲི་ཞུ་བའི་ཁ་གཡར་ས་ཞིག་འཚོལ་རྒྱུ་དེ་ཁག་པོ་རྩ་བ་ནས་མིན། འོན་ཀྱང་
ཕངས་པ་ཞིག་ལ་ངས་ཁོང་གི་བཞུགས་གནས་ཤེས་ཀྱི་མེད། ངས་གང་སར་སྐད་
ཆ་དྲིས་མོད། སུས་ཀྱང་ཤོད་མི་ཐུབ།
ངས་ཨཱང་ཐན་ལམ་དུ་སྐད་ཆ་འདྲི་བར་ཕྱིན་པ་ཡིན། ངའི་སེམས་ལ་མཱ་
ཀེ་ལི་ཐེའི་སྒོ་སྲུང་བས་ཕལ་ཆེར་ཨར་མའང་གང་དུ་བཞུགས་མིན་ཤེས་ཀྱི་རེད་
སྙམ། ཡིན་ནའང་སྒོ་སྲུང་གསར་པ་བརྗེས་ཟིན་ཞིང༌། ཁོ་ཡང་ང་དང་འདྲ་
བར་ཨར་མའང་གི་བཞུགས་གནས་ཤེས་ཀྱི་མི་འདུག དེས་ན་ངས་སྲས་མོ་ཀཱ་ཏི་
ཨས་ཀྱི་ཕུང་པོ་གང་དུ་སྦས་ཡོད་པ་སྐད་ཆ་དྲིས་པས་མོང་མཱ་ཐེ་སྤྱི་པའི་དུར་སར་
སྦས་འདུག
ད་ལྟ་ནི་ཟླ་བ་བཞི་པ་ཡིན་པ་དང་། ནམ་མཁའ་གཡའ་དྭངས་ཤིང་ཉི་
འོད་རབ་ཏུ་བཀྲ་བས་དུར་ས་དེ་དགུན་དུས་ལྟར་འཇིགས་ཤིང་དབེན་སྟོང་ཞིག་
ཏུ་མི་མངོན། མདོར་ན་གནམ་གཤིས་ཧ་ཅང་དྲོ་རུ་ཕྱིན་ཡོད་པས་གསོན་པོར་
འཚོ་བའི་མིས་འདས་པོ་དྲན་ཏེ་ཁོ་ཚོའི་དུར་སར་བསྐྱོད་ནས་དུར་ཕྱགས་བྱེད།
སྤྱི་པའི་དུར་སར་འགྲོ་བའི་ལམ་བར་དུ་ངའི་སེམས་ལ་ངས་མཱ་ཀེ་ལི་ཐེའི་དུར་
སར་ལྟ་ཞིབ་བྱས་ན་ཨར་མའང་གིས་ད་དུང་སེམས་སྡུག་བྱེད་ཀྱི་ཡོད་མེད་མཐོང་
ཐུབ། གཅིག་བྱས་ན་ཁོང་ད་ལྟ་ཡང་སྙིང་གང་འདྲ་བྱས་ཡོད་མེད་ཀྱང་ཤེས་
ཐུབ་སྙམ།
ངས་སྤྱི་པའི་དུར་ས་སྲུང་མཁན་གྱི་ཁང་པའི་ནང་དུ་འཛུལ་ཏེ་ཁོང་ལ་ཟླ་
2པའི་ཚེས་22ཀྱི་ཉིན་དེར་མིང་ལ་མཱ་ཀེ་ལི་ཐེ་ཀཱ་ཏི་ཨས་ཟེར་བའི་བུ་མོ་ཞིག་ཡོང་
མཱ་ཐེ་སྤྱི་པའི་དུར་སར་སྦས་ཡོད་མེད་སྐད་ཆ་དྲིས་པ་ཡིན།
མི་དེས་ཐོ་འགོད་དེབ་མཐུག་པོ་ཞིག་སློག་བལྟ་བྱས། དེབ་ཐོག་ཏུ་ཨང་
གྲངས་ཀྱི་གོ་རིམ་ལྟར་མཐའ་མཇུག་གི་ལོག་གནས་འདིར་ཡོང་མཁན་མི་ཚང་



མའི་རུས་མིང་བཀོད་འདུག ཁོང་གིས་ང་ལ་ཟླ་2པའི་ཚེས་22ཉིན་གྱི་ཉིན་
དགུང་དངོས་གནས་མིང་དེ་ཡིན་པའི་བུད་མེད་ཅིག་འདིར་སྦས་འདུག་ཟེར།
ངས་ཁོང་ལ་མི་ཞིག་བཏང་ནས་ང་ཁོང་མོའི་དུར་སར་ཁྲིད་རོགས་ཞུས།
གང་ཡིན་ཟེར་ན། གཤིན་པོའི་གྲོང་ཁྱེར་འདི་ཡང་གསོན་མིའི་གྲོང་ཁྱེར་དང་
འདྲ་བར་ཁྲོམ་ལམ་ཡོད་པས་གལ་ཏེ་མིས་ཁྲིད་མཁན་མེད་ན་ཁ་ཕྱོགས་ཤེས་
དཀའ། བལྟ་སྲུང་བས་ལྡུམ་རྭའི་བཟོ་པ་ཞིག་སྐད་བཏང་བ་མ་ཟད། ཤེས་
དགོས་ངེས་ཀྱི་གནས་ཚུལ་འགའ་ཞིག་ཁོང་ལ་བཤད་སོང༌། ལྡུམ་རྭའི་བཟོ་པས་
སྐད་ཆའི་བར་དུ་འཚངས་ནས་“ངས་ཤེས་ཀྱི་ཡོད། ངས་ཤེས་ཀྱི་ཡོད་...”
ཅེས་བཤད་རྗེས་ཁ་ཚུར་བསྐོར་ནས་ང་ལ་“ ཨོའོ། དུར་ས་དེ་ངོ་ཤེས་བདེ་པོ་ཞེ་
དྲག་རེད”ཟེར།
“ག་རེ་ཡིན་ནམ”ཞེས་ངས་ཁོང་ལ་དྲིས།
“དུར་ས་དེའི་སྟེང་གི་མེ་ཏོག་དང་དུར་ས་གཞན་དག་སྟེང་གི་མེ་ཏོག་རྩ་བ་
ནས་འདྲ་གི་མ་རེད་”
“དུར་ས་དེར་ཁྱེད་རང་གིས་བལྟ་རྟོག་བྱེད་ཀྱི་ཡོད་དམ”
“ཡོད། གཞོན་ནུ་ཞིག་གིས་ང་ལ་ལྟ་རྟོག་བྱ་རྒྱུར་མངགས་བྱུང༌། སྐུ་
ཞབས། འདས་པོའི་གཉེན་ཉེ་ཚང་མས་ཁོང་ལྟར་འདས་པོར་དྲན་གསོ་གནང་
ན་ཡག་པོ་གང་འདྲ་མ་རེད་དམ”
ཁུག་ཀྱོག་འགའ་ཞིག་བསྐོར་རྗེས་ལྡུམ་རྭའི་བཟོ་པས་འགྲོ་མཚམས་བཞག་
ནས་ང་ལ་“ང་ཚོ་སླེབས་སོང་”ཟེར།
ངོ་མ་མེ་ཏོག་ཚོམ་བུ་གྲུ་བཞི་ཞིག་ངའི་མིག་མདུན་དུ་མངོན་ཞིང་། གལ་
ཏེ་མིང་བརྐོས་པའི་རྡོ་ཀ་མ་རུ་དཀར་པོའི་རྡོ་རིང་གིས་དེ་གར་གསལ་སྟོན་མ་
བྱས་ན་སུས་ཀྱང་འདི་ནི་དུར་ས་ཞིག་ཡིན་པ་ཤེས་མི་སྲིད། །
རྡོ་ཀ་མ་རུ་དེ་དེ་གར་ཀྲོང་ངེར་བཙུགས་ཡོད་པ་དང་། རིན་པ་སྤྲད་ནས་
ཉོས་པའི་དུར་སའི་གནས་དེ་ལྕགས་ཁྲས་བསྐོར་ཡོད་ཅིང་། དུར་ས་ཡོངས་སུ་
_51



ཇ་ཤིང་མེ་ཏོག་དཀར་པོ་ཁེངས་པར་བཀྲམས་འདུག་
“ཁྱེད་རང་གིས་བྱས་ན་གང་འདྲ་འདུག་གམ”ཞེས་ལྡུམ་རྭའི་བཟོ་པས་ང་
ལ་དེ་སྐད་དྲིས། །
“མཛེས་པོ་ཞེ་དྲག་འདུག”
“གལ་ཏེ་ཇ་ཤིང་མེ་ཏོག་རྐང་གཅིག་སྐམ་རྙིད་དུ་སོང་ནའང་ངས་བཀའ་
མངགས་ལྟར་གསར་པ་ཞིག་བརྗེ་གི་ཡོད་”
“འོ་ན་སུས་ཁྱེད་རང་ལ་མངགས་བྱུང་ངམ་”
“གཞོན་ནུ་ཞིག་གིས་མངགས་བྱུང་། ཁོང་ཐེངས་དང་པོ་ཕེབས་དུས་
ཤུམས་ནས་ཐུགས་སྐྱོ་པོ་ཞེ་དྲག་གནང་གི་འདུག་པས་ཏན་ཏན་འདས་ པོའི་
དགའ་ཉེ་རྙིང་པ་ཞིག་རེད། གང་ལགས་ཟེར་ན། བུད་མེད་དེ་ཚུལ་ལྡན་ཞིག་
མིན་པ་འདྲ། ཤོད་སྲོལ་ལ་ཁོང་མོ་དེ་སྔ་མཛེས་པོ་ཞེ་དྲག་ཡོད་པ་རེད་ཟེར་གྱི་
འདུག སྐུ་ཞབས། ཁྱེད་རང་གིས་ཁོང་མོ་ངོ་མཁྱེན་གྱི་ཡོད་དམ་”
“ངོ་ཤེས་ཀྱི་ཡོད་”
“སྐུ་ཞབས་དེ་དང་གཅིག་པ་རེད་དམ་”ཞེས་ལྡུམ་རྭའི་བཟོ་པས་གཡོ་སྒྱུའི་
འཛུམ་བག་དང་བཅས་ཏེ་ང་ལ་དེ་སྐད་ཟེར།
“གཅིག་པ་མ་རེད། ང་ཁོང་མོ་དང་སྐད་ཆ་ཤོད་མྱོང་གཏན་ནས་མེད་”
“བྱས་ན་ཁྱེད་རང་འདིར་ཁོང་མོར་གཟིགས་ པར་ ཕེབས་ པ་ནི་དངོས་
འབྲེལ་ཐུགས་སེམས་བཟང་པོ་རེད། གང་ཡིན་ཞེ་ན། སྤྱི་པའི་དུར་ས་འདིའི་
ནང་ཡ་ང་བའི་བུ་མོ་འདིར་བལྟ་བར་ཡོང་མཁན་དཀོན་པོ་རེད་འདུག”
“འོ་ན་བལྟ་བར་ཡོང་མཁན་བྱུང་མ་སོང་ངས་”
“སྐུ་ཞབས་ གཞོན་ནུ་དེ་ ཐེངས་གཅིག་ཕེབས་པ་ཕུད་གཞན་སླེབས་མ་
སོང”
“ ཐེངས་གཅིག་ལས་ཕེབས་མ་སོང་ངམ་”
“ ཕེབས་མ་སོང་། སྐུ་ཞབས་
-
ས
-
.
;



“རྗེས་སུ་ཁོང་ཕེབས་མ་སོང་ངམ་”
“ཕེབས་མ་སོང་། ཡིན་ནའི་ཁོང་ཕྱིར་ལོག་རྗེས་ཕེབས་ཀྱི་རེད་”
“དེ་འདྲ་ཡིན་ན་ཁོང་ཕྱི་ཕྱོགས་ལ་ཐོན་པ་རེད་དམ”
“རེད་”
“ཁོང་ག་པར་ཕེབས་པ་ཁྱེད་རང་གིས་མཁྱེན་ནམ་”
“ ཕལ་ཆེར་ཁོང་སྲས་མོ་ཀཱ་ཏི་ཨས་ཀྱི་གཅེན་མོའི་སར་ཕེབས་པ་འདྲ་”
“ཁོང་དེ་གར་ག་རེ་གནང་བར་ཕེབས་པ་ཡིན་ནམ་”
“ཁོང་སྲས་མོ་མཱ་ཀེ་ལི་ཐེའི་གཅེན་མོར་འདས་མོ་གནས་སྤོ་རྒྱུའི་དགོངས་
ཁྲོལ་ཞུས་ཏེ་མཱ་ཀེ་ལི་ཐེ་ས་ཆ་གཞན་དུ་སྦས་རྩིས་འདུག”
“ཁོང་མོ་གནས་འདིར་མི་འཇོག་པ་ག་རེ་ཡིན་ནམ་”
“སྐུ་ཞབས། ཁྱེད་རང་གིས་མཁྱེན་གསལ་རེད། མི་ཚོས་གཤིན་པོར་ལྟ་
སྟངས་སྣ་ཚོགས་ཡོད་པ་རེད། ཡིན་ནའང་ང་ཚོ་མི་འདི་རིགས་ཀྱིས་ཉིན་ལྟར་
གཤིན་པོ་མཐོང་གི་རེད། དུར་ས་འདི་ས་གླར་གཏོང་བའི་དུས་ཚོད་ནི་ལོ་ལྔ་
ལས་མེད་ཁར་གཞོན་ནུ་དེས་ཡུན་རིང་ས་གླར་གཏོང་བ་དང་། རྒྱ་ཁྱོན་འདི་
ལས་ཆེ་ཙམ་ཡོད་པའི་དུར་ས་ཞིག་དགོས་འདོད་གནང་གི་འདུག་པས་ཡག་ཤོས་
ནི་ས་ཁུལ་གསར་པའི་ནང་གི་ས་ཆ་དེ་རེད་”
“ག་རེའི་ས་ཁུལ་གསར་པ་”
“ད་ལྟ་འཚོང་བཞིན་པའི་གཡོན་ངོས་ཀྱི་དུར་སའི་གནས་གསར་པ་དེ་ཚོ་
རེད། གལ་ཏེ་སྤྱི་པའི་དུར་ས་འདིའི་དོ་དམ་སྔོན་མ་ནས་ད་ལྟ་ནང་བཞིན་བྱས་
ཡོད་ན་ཕལ་ཆེར་འཛམ་གླིང་ཐོག་འགྲན་ཟླ་བྲལ་བ་ཞིག་ཆགས་ཀྱི་རེད། ཡིན་
ནའི་ཚང་མ་ཡང་དག་པ་དེ་འདྲ་ཡོང་བར་ད་དུང་རྒྱང་ཐག་རིང་པོ་ཡོད་པ་རེད།
ཡང་བསྐྱར་ཞུས་ན་མི་ཚོ་ཡང་དེ་འདྲའི་དགོད་བྲོ་བ་ཞིག་རེད་”
“ཁྱེད་རང་དེ་འདྲ་ག་རེ་ཟེར་མཁན་རེད་དམ་”
“ངས་ཟེར་ན་མི་ཁ་ཤས་འདིར་སླེབས་ནའང་ད་དུང་གསོན་པོའི་ཉམས་



དགོས་ཀྱི་འདུག དཔེར་ན། སྲས་མོ་ཀཱ་ཏི་ཨས་ལ་ཆ་བཞག་ན་ཁོང་མོའི་འཚོ་
བ་ཅུང་བག་མེད་རྒྱ་ཡན་ཡིན་པ་འདྲ། ངས་ཚིག་འདི་བེད་སྤྱོད་བྱས་པར་ཁྱེད་
རང་དགོངས་པ་མ་ཚོམས། ད་ལྟ་ཡ་ང་བའི་སྲས་མོ་དེ་ གྲོངས་ཟིན་པས་མི་
གཞན་ལ་ཚིག་ངན་གང་ཡང་བརྗོད་མི་སྲིད་མོད། འོན་ཀྱང་ང་ཚོས་ཉིན་ལྟར་
ཁོང་མོ་ཚོའི་དུར་སའི་སྟེང་དུ་མེ་ཏོག་བསྐྱལ་དགོས་པའི་བུ་མོ་དེ་འདྲ་བ་མང་པོ་
ཡོད། ཡང་སྒོས་ཁོང་མོའི་ཉེ་འགྲམ་དུ་སྦས་པའི་གཤིན་པོའི་སྤུན་ཉེ་ཚོས་གལ་
ཏེ་ཁོང་མོ་མི་གང་འདྲ་ཞིག་ཡིན་པ་ཤེས་ཚེ་ཁོ་ཚོས་ཁོང་མོ་འདིར་སྦས་པར་ངོ་
རྒོལ་བྱེད་ཀྱི་ཡིན་ཟེར་བ་མ་ཟད། ད་དུང་བུ་མོ་དེ་རིགས་དབུལ་ཕོངས་དང་
འདྲ་བར་ཆེད་མངགས་སྦས་སའི་ས་ཆ་གཞན་ཞིག་དགོས་ཀྱི་རེད་ཅེས་ཤོད་ཀྱི་
རེད། ཁོང་མོ་ཚོའི་གནས་ཚུལ་དེ་རིགས་སུས་མཐོང་ཡོད་དམ། ངས་ངོ་རྒོལ་
བྱས་ནས་ཁོ་ཚོ་གནས་ཐབས་མེད་པ་བཟོ་གི་ཡིན། གང་ཡིན་ཟེར་ན། ཕྱུག་
རྒན་འགའ་ཞིག་གིས་འདས་ ཟིན་པའི་ཁོ་ཚོའི་སྤུན་མཆེད་ལ་ བལྟ་བར་ཡོང་
ནའང་ལོ་གཅིག་ནང་ཐེངས་བཞི་ཙམ་ཡང་མི་ཡོང་བ་དང་། ད་དུང་ཁོ་ཚོ་རང་
ཉིད་ཀྱིས་མེ་ཏོག་འཁྱེར་ཡོང་གི་འདུག ལྟོས་དང༌། མེ་ཏོག་དེ་ཚོ་ག་རེ་རེད་
དམ། ཁོ་ཚོས་འདས་པོའི་ཆེད་དུ་ངུ་ གི་ ཡིན་ཟེར་མོད། འོན་ཀྱང་དངུལ་
བཏང་ནས་དུར་ས་བཟོ་བཅོས་རྒྱག་མི་ཕོད། ཁོ་ཚོས་འདས་པོའི་དུར་སའི་རྡོ་
རིང་སྟེང་དུ་དུར་ཡིག་ཡིད་ཤིན་ཏུ་སྐྱོ་བ་ཞིག་བྲིས་ཡོད་ནའང་མིག་ཆུ་ནི་ཐིག་པ་
གཅིག་ཀྱང་འདོན་མྱོང་མེད་པ་མ་ཟད། ད་དུང་ཁོ་ཚོའི་སྤུན་མཆེད་ཀྱི་དུར་
སའི་ཁྱིམ་མཚེས་ལ་རྙོག་དྲ་ཤོད་ཀྱི་རེད། ཁྱེད་རང་ཐུགས་ཡིད་ཆེས་སམ། སྐུ་
ཞབས། ངས་སྲས་མོ་འདི་ངོ་ཤེས་ཀྱི་མེད་ལ། ཁོང་མོས་བྱ་བ་གང་བྱས་པ་ཡང་
ཤེས་ཀྱི་མེད། ཡིན་ནའི་ང་ཁོང་མོར་དགའ་པོ་ཡོད། ཡ་ང་བའི་བུ་མོ་འདིར་
ངས་སེམས་ཁུར་བྱེད་ཀྱི་ཡོད། ངས་ཁོང་མོར་འཁྱེར་ཡོང་བའི་ཇ་ཤིང་མེ་ཏོག་
གི་རིན་གོང་ཡང་འཚམས་པོ་ཡིན། ཁོང་མོ་ནི་ངས་ཕྱོགས་ཞེན་བྱེད་སའི་འདས་
མོ་རེད། སྐུ་ཞབས། མི་ང་ཚོའི་རིགས་ལ་ཐབས་ཤེས་མི་འདུག གཤིན་པོར་
54



དགའ་པོ་བྱེད་རྒྱུ་ཁོ་ན་རེད། གང་ལགས་ཟེར་ན། ང་ཚོ་བྲེལ་རྟབ་ཀྱིས་ཧ་ལམ་
དངོས་པོ་གཞན་ལ་དགའ་པོ་བྱེད་རྒྱུའི་དུས་ཚོད་མེད་”
ངས་མི་དེར་བལྟ་ཙམ་བྱས་ཤིང་། ཁོང་གི་སྐད་ཆ་དེ་ཚོར་ཉན་དུས་ངའི་
སེམས་གཏིང་དུ་གཡོ་འགུལ་གང་འདྲ་ཐེབས་ཡོད་པ་ངས་འགྲེལ་བཤད་མང་པོ་
མ་བརྒྱབ་ཀྱང་ཀློག་པ་པོ་འགའ་ཞིག་གིས་ཤེས་ངེས་རེད། ཁོང་གིས་ཀྱང་ཕལ་
ཆེར་མཐོང་བ་འདྲ་སྟེ། མུ་མཐུད་ནས་བཤད་དོན།
“ཤོད་སྲོལ་ལ་མི་ཁ་ཤས་ཀྱིས་བུ་མོ་འདིའི་ཆེད་དུ་ཁྱིམ་ཐོར་ནོར་བརླག་
བྱས་པ་རེད་ཟེར་བ་དང༌། ཁོང་མོར་སེམས་པ་ཧ་ཅང་ཤོར་བའི་སྙིང་སྡུག་ཁ་
ཤས་ཡོད་པ་རེད་ཟེར་གྱི་འདུག འོན་ཀྱང་ཁོང་མོར་མེ་ཏོག་རྐང་གཅིག་ཀྱང་
འབུལ་མཁན་མེད་པ་མཐོང་དུས་ང་རང་དབང་མེད་པར་ཡ་མཚན་སྐྱེ་བ་དང་།
སྐྱོ་སྣང་ཡང་སྐྱེས་བྱུང༌། འོན་ཏེ་ཁོང་མོ་ཡང་འཁང་ར་བྱེད་དགོས་རྒྱུ་གང་ཡང་
མེད། གང་ལྟར་ཁོང་མོར་དུར་ས་ཞིག་ཡོད་པ་རེད། མ་གཞི་ཁོང་མོར་དྲན་
གསོ་བྱེད་མཁན་མི་གཅིག་ཁོ་ན་ལས་མེད་པ་དང་། མི་དེས་ཀྱང་གཞན་གྱི་ཚབ་
བྱས་ནས་ལས་ཀ་དེ་ཚོ་བྱས་ཡོད། ཡིན་ནའི་ང་ཚོའི་གནས་འདི་རུ་ད་དུང་ཁོང་
མོའི་ལོ་རྒྱུས་དང་འདྲ་ལ། ལོ་ན་ཡང་མཉམ་པའི་ཡ་ང་བའི་བུ་མོ་འགའ་ཞིག་
སྦས་ཡོད་པ་རེད། རྟག་པར་ངས་ཁོང་མོ་ཚོའི་ཕུང་པོ་དུར་ཁུང་དུ་དབྱུགས་པ་
ཐོས་སྐབས་ངའི་སྙིང་ཁ་གྲིས་དུམ་བུར་བཏང་བ་ལྟར་བཟོད་མི་ཐུབ་པར་འགྱུར་
གྱི་འདུག གང་ལྟར་ཁོང་མོ་ཚོ་གྲོངས་ཚེ་སུས་ཀྱང་ཡ་མི་བྱེད། ལས་ཀ་འདི་
བྱེད་མཁན་གྱི་མི་ང་ཚོའི་གྲས་དང་། ལྷག་དོན་གལ་ཏེ་ང་ཚོར་ད་དུང་རྒྱུ་འབྲས་
ཅུང་ཟད་ཡོད་ན་སྐབས་རེ་ངོ་མ་སྐྱིད་པོ་རང་ཡོང་གི་མི་འདུག ཁྱེད་རང་གིས་
གསུངས་ན་གང་འདྲ་བྱེད་དགོས་རེད་དམ། ང་ཡང་བྱ་ཐབས་ཟད་སོང་། ང་
ལ་ལོ་ཉི་ཤུར་སོན་པའི་བུ་མོ་མཛེས་པོ་ཞིག་ཡོད། ཉིན་ལྟར་མི་ཚོས་མོ་དང་ལོ་ན་
མཉམ་པའི་བུད་མེད་ཀྱི་ཕུང་པོ་ཞིག་སྐྱེལ་བར་ཡོང་དུས་ངའི་སེམས་ལ་མོ་འཁོར་
གྱི་འདུག བསྐྱལ་བ་དེ་ཕྱུག་རྒན་གྱི་སྲས་མོ་ཡིན་ནའང་འདྲ། ཡང་ན་འཁྱམ་
<
55



མོ་ཡིན་ནའང་འདྲ། གང་ལྟར་ངའི་སེམས་ལ་རང་དབང་མེད་པར་གཡོ་འགུལ་
ཆེན་པོ་ཐེབས་ཀྱི་འདུག
སྐད་ཆ་ཆོ་མེད་དེ་ཚོས་ཏན་ཏན་ཁྱེད་རང་རྣ་བ་སུན་པོ་བཟོས་ཡོད་ཀྱི་
རེད། ཡང་བསྐྱར་བཤད་ན། ཁྱེད་རང་ཡང་སྒྲུང་དེ་ཚོ་གསན་པར་ཕེབས་པ་
མ་རེད། ཁོང་ཚོས་ངར་ཁྱེད་རང་སྲས་མོ་ཀཱ་ཏི་ཨས་ཀྱི་དུར་སར་ཁྲིད་རོགས་
ཟེར་བས་འདི་ཁོང་མོའི་དུར་ས་རེད། ཁྱེད་རང་ལ་ད་དུང་ངས་བྱེད་དགོས་
པའི་ཕྱག་ལས་གང་ཡོད་དམ་”
“ཁྱེད་རང་གིས་སྐུ་ཞབས་ཨར་མའང་དཱི་ཝར་གྱི་བཞུགས་གནས་ཤེས་ཀྱི་
ཡོད་དམ”ཞེས་ངས་ལྡུམ་རྭའི་བཟོ་པ་དེར་དེ་སྐད་དྲིས་པ་ཡིན། །
“ཤེས་ཀྱི་ཡོད། ཁོང་བཞུགས་ས་...ལམ་...ཁྱེད་རང་གིས་མེ་ཏོག་
འདི་ཚོ་གཟིགས་བྱུང་ངམ། མེ་ཏོག་འདི་ཚོ་ཉོ་རྒྱུའི་དངུལ་ངས་ས་ཆ་དེར་ལེན་
པར་འགྲོ་གི་ཡོད་”
“ངའི་གྲོགས་པོ། ཐུགས་རྗེ་ཆེ་”
ངས་མེ་ཏོག་སོས་པས་ཡོངས་སུ་བཀབ་པའི་དུར་ས་དེར་མཐའ་མའི་མིག་
ལྟ་ཞིག་བྱས་ཤིང༌། སེམས་ནང་རང་དབང་མེད་པར་དུར་ས་དེ་གཏིང་རིང་
ཐུང་ཇི་ཙམ་ཡོད་མེད་ཚོད་བལྟ་ཞིག་བྱས་ནས་ས་དོང་ནང་དུ་དབྱུགས་པའི་བུ་
མོ་མཛེས་མ་དེ་ཡང་སྙིང་གང་འདྲ་བྱས་ཡོད་པར་ཞིབ་བལྟ་ཞིག་བྱས་ན་བསམས།
དེ་རྗེས་ངས་སེམས་པ་སྐྱོ་ལྷང་ལྷང་ངང་མཱ་ཀེ་ལི་ཐེའི་དུར་ས་ནས་ཁ་བྲལ་བ་ཡིན།
“སྐུ་ཞབས་ཁྱེད་རང་ སྐུ་ཞབས་ དཱི་ཝར་ལ་འཚམས་འདྲི་ཞུ་བར་ཕེབས་
མཁན་ཡིན་ནམ”ཞེས་ངའི་ཉེ་འགྲམ་ནས་ཡོང་མཁན་གྱི་ལྡུམ་རྭའི་བཟོ་པས་མུ་
མཐུད་བཤད།
“ ཡིན་”
“ངས་བྱས་ན་ཁོང་ལོག་མེད་པ་རེད། དེ་འདྲ་མིན་ན་ཁོང་སྔ་ས་ནས་
འདིར་ཕེབས་གྲུབ་པ་རེད་”



“བྱས་ན་ཁོང་གིས་མཱ་ཀེ་ལི་ཐེ་བརྗེད་མེད་པ་ཁྱེད་རང་གིས་གཏན་འཁེལ་
བྱེད་ཐུབ་བམ་”
“ངས་གཏན་འཁེལ་བྱེད་ཐུབ་པ་མ་ཟད། རྒྱུན་ཡང་བཞག་ཆོག ཁོང་
གིས་མཱ་ཀེ་ལི་ཐེའི་དུར་ས་སྤོ་རྩིས་བྱེད་པ་ནི་ཁོང་མོ་ཡང་བསྐྱར་ཐེངས་གཅིག་
ཞལ་མཇལ་ཐུབ་པའི་ཆེད་དུ་རེད་”
“དེ་ག་རེ་ཡིན་ནམ་”
“ཁ་སྔོན་ཁོང་སྤྱི་པའི་དུར་ས་འདིར་ཕེབས་དུས་ཀྱི་བཀའ་མོལ་དང་པོ་དེ་
ཁོང་མོ་སླར་མཇལ་ཐུབ་རྒྱུར་ཐབས་ཤེས་ག་རེ་ཡོད་པ་སྐད་ཆ་འདྲི་གི་འདུག
དོན་དེ་དུར་ས་སྤོས་ན་མ་གཏོགས་སྒྲུབ་མི་ཐུབ་པས་ངས་ཁོང་ལ་དུར་ས་སྤོ་བར་
བརྒྱུད་དགོས་པའི་འགྲོ་ལུགས་རྣམས་རེ་རེ་བཞིན་ཞུས་པ་ཡིན། ཁྱེད་རང་གིས་
ཀྱང་མཁྱེན་གསལ་ལྟར་གཤིན་པོའི་དུར་ས་སྤོ་དགོས་ན་སྔོན་ལ་ངེས་པར་དུ་ཕུང་
པོར་བརྟག་དཔྱད་གསལ་པོ་བྱེད་དགོས་པ་དང་། དོན་དེ་འདས་པོའི་ཁྱིམ་མིའི་
མོས་མཐུན་ཐོབ་ན་མ་གཏོགས་སྒྲུབ་མི་ཆོག་པ་མ་ཟད། ད་དུང་ཉེན་རྟོག་
དཔོན་གྱིས་གཙོ་སྐྱོང་བྱེད་དགོས་རེད། སྐུ་ཞབས་དཱི་ཝར་ཁོང་སྲས་མོ་ཀཱ་ཏི་
ཨས་ཀྱི་གཅེན་མོ་འཚོལ་བར་འགྲོ་དགོས་དོན་ཡང་ཁོང་མོའི་མོས་མཐུན་ཐོབ་
རྒྱུའི་ཆེད་དུ་རེད། ཁོང་ལོག་ཕེབས་ཚེ་སྔོན་ལ་ཏན་ཏན་ང་ཚོའི་འདིར་ཕེབས་
ཀྱི་རེད་”
ང་ཚོ་སྤྱི་པའི་དུར་སའི་སྒོ་འགྲམ་དུ་སླེབས་རྗེས་ངས་ཡང་བསྐྱར་ལྡུམ་རྭའི་
བཟོ་པར་ཐུགས་རྗེ་ཆེ་ཞུས་པ་དང་། ཁོང་ལ་དངུལ་སིལ་མ་ཁ་ཤས་སྟེར་རྗེས་
ཁོང་གིས་ང་ལ་བཤད་པའི་སྡོད་གནས་ལ་ཕྱོགས་ནས་ཕྱིན་པ་ཡིན།
ཨར་མའང་ད་དུང་ལོག་ཕེབས་མི་འདུག ངས་ཁོང་གི་གཟིམ་ཁང་དུ་
ཁོང་ལོག་ཕེབས་རྗེས་ང་ལ་གཟིགས་པར་ཕེབས་རྒྱུ་དང༌། ཡང་མིན་ན་ངས་ས་
ཆ་གང་དུ་ཁོང་རྙེད་ཐུབ་མིན་བརྡ་ཐོ་གནང་རྒྱུའི་ཁ་ལན་ཞིག་བཞག་པ་ཡིན། །
ཉིན་གཉིས་པའི་ཞོགས་པར་ང་ལ་སྐུ་ཞབས་དཱི་ ཝར་གྱི་ཕྱག་ཡིག་ཅིག་



འབྱོར་བྱུང་། ཁོང་གིས་ང་ལ་ཁོང་ལོག་ཡོད་པས་ཁོང་གི་གཟིམ་ཤག་ལ་ཡོང་
རོགས་གསུང་གི་འདུག དེ་མིན་ཁོང་ངལ་དུབ་ཆེན་པོ་བྱུང་རྐྱེན་ཕྱིར་ཐོན་ཐུབ་
གྱི་མི་འདུག་ཀྱང་ཟེར།
དྲུག
ངས་ཨར་མའང་ལ་བལྟ་བར་འགྲོ་དུས་ཁོང་མལ་ཁྲིའི་ཐོག་ཏུ་ཉལ་འདུག
ཁོང་གིས་ང་མཐོང་མ་ཐག་ཕྱག་ཚ་པོ་དེ་ང་ལ་བརྐྱངས་བྱུང༌།
ངས་ཁོང་ལ་“ཁྱེད་རང་ལ་ཚ་བ་བརྒྱབ་འདུག་”ཅེས་བཤད།
“གང་ཡང་བྱེད་ཀྱི་མ་རེད། ལམ་བར་དུ་བྲེལ་བ་ཆེ་དྲགས་པས་ངལ་དུབ་
བྱུང་བ་ཙམ་རེད”
“ཁྱེད་རང་མཱ་ཀེ་ལི་ཐེའི་གཅེན་མོའི་ཁྱིམ་ནས་ཕེབས་པ་ཡིན་ནམ་”
“ཡིན། ཁྱེད་རང་ལ་སུས་བཤད་བྱུང་ངམ་”
“ངས་ཤེས་བྱུང་། ཁྱེད་རང་སྒྲུབ་འདོད་ཡོད་པའི་བྱ་བ་དེ་ཐག་ཆོད་སོང་
ངམ་”
“ ཐག་ཆོད་སོང་། ཡིན་ནའི་ང་ཕྱི་ལ་ཕྱིན་པ་དང༌། ག་རེ་བྱེད་པར་ཕྱིན་
པ་ཁྱེད་རང་ལ་སུས་བཤད་བྱུང་ངམ་”
“སྤྱི་པའི་དུར་སའི་བཟོ་པས་བཤད་བྱུང་”
“ཁྱེད་རང་གིས་དུར་ས་དེ་གཟིགས་བྱུང་ངམ་”
ང་ལན་གཏན་ནས་འདེབས་ཕོད་མ་བྱུང༌། གང་ཡིན་ཟེར་ན། ཁོང་གི་
བཀའ་མོལ་ཚིག་འདིའི་སྒྲ་གདངས་ལས་ཁ་སྔོན་ངས་ཁོང་མཇལ་དུས་དང་འདྲ་
བར་སེམས་སྡུག་ཆེན་པོ་ཡོད་པར་མངོན། ནམ་རྒྱུན་ཁོང་རང་ཉིད་ཀྱི་བསམ་
བློའམ་མི་གཞན་གྱི་གཏམ་གླེང་དག་ཁོང་ཡིད་སྐྱོ་བར་གྱུར་པའི་བརྗོད་གཞི་དེར་
ཐུག་དུས་རབ་ཏུ་འཁྲུགས་པའི་ཁོང་གི་སེམས་པ་ཡུན་རིང་རང་ཚོད་མི་ཐུབ་པར་
འགྱུར་གྱི་འདུག
58



དེར་བརྟེན་ངས་མགོ་ལྕོག་ལྕོག་བྱས་ནས་དེ་གར་ཕྱིན་པ་མཚོན་པར་བྱས་
པ་ཡིན།
“དུར་སར་བལྟ་རྟོག་ཡག་པོ་བྱས་འདུག་གམ”ཞེས་ཨར་མའང་གིས་མུ་
མཐུད་ནས་གསུངས།
མཆི་མའི་རྡོག་པོ་ཆེན་པོ་གཉིས་ནད་པའི་མཁུར་ཚོས་བརྒྱུད་སར་ཟགས་
སོང༌། ཁོང་གིས་ཁ་ཕར་བསྐོར་ནས་ང་ལ་གཡོལ་སོང་བས་ངས་མ་མཐོང་བའི་
ཚུལ་གྱིས་སྐད་ཆ་བསྒྱུར་ཏེ་དོན་གཞན་ཞིག་གླེང་རྩིས་བྱས།
“ཁྱེད་རང་ཕྱི་ལ་ཕེབས་ནས་གཟའ་འཁོར་གསུམ་འདས་པ་མ་རེད་དམ་”
ཞེས་ངས་ཁོང་ལ་དེ་སྐད་བཤད་པ་ཡིན།
ཨར་མའང་གིས་མཆི་མ་ཕྱིས་ཙམ་བྱས་ནས་ང་ལ་“གཟའ་འཁོར་གསུམ་
ཧྲིལ་ཧྲིལ་ཕྱིན་སོང”ཟེར།
“ཁྱེད་རང་གི་འགྲུལ་བཞུད་རིང་པོ་ཞེ་དྲག་རེད་དཱ”
“ཨོའོ། ངས་ལམ་ཁོ་ནར་བསྡད་མེད། ང་གཟའ་འཁོར་གཉིས་རིང་ན་
བྱུང་། དེ་འདྲ་མིན་ན་ང་སྔ་ས་ནས་ལོག་ཟིན་པ་རེད། ང་གནས་དེར་འབྱོར་མ་
， ཐག་ཚ་བ་བརྒྱབ་པས་ཁང་པའི་ནང་འཛུལ་མི་སྡོད་ཀ་མེད་བྱུང་”
“ཁྱེད་རང་སྙུན་གཞི་ཡོངས་སུ་དྲག་སྐྱེད་མ་བྱུང་གོང་ལོག་ཕེབས་སམ་”
“གལ་ཏེ་ས་ཆ་དེར་ད་དུང་གཟའ་འཁོར་གཅིག་བསྡད་ན་ཕལ་ཆེར་ང་དེ་
གར་ཤི་ཉེན་འདུག” །
“ཡིན་ནའི་ད་ལྟ་ཁྱེད་རང་ལོག་ཕེབས་པ་རེད། ད་ནི་སྐུ་གཟུགས་ལ་
ཐུགས་ཅག་གནང་དགོས། ཁྱེད་རང་གི་གྲོགས་པོ་ཚོས་ཁྱེད་རང་ལ་གཟིགས་
པར་ཕེབས་ཀྱི་རེད། གལ་ཏེ་ཁྱེད་རང་མོས་མཐུན་ཡོད་ན་ང་ཁྱེད་རང་ལ་བལྟ་
བར་ཡོང་མཁན་གྲོགས་པོ་དང་པོ་དེར་བརྩི་རོགས་”
“ཆུ་ཚོད་གཉིས་སོང་རྗེས་ང་ལངས་ཀྱི་ཡིན་”
“ཁྱེད་རང་དེ་འདྲ་གནང་ཡས་འཚབ་འཚུབ་ཚ་ཐག་ཆོད་པ་རེད་”
59



“ང་ངེས་པར་དུ་ལངས་ཀྱི་ཡིན་”
“ཁྱེད་རང་མཛད་བྲེལ་ཆེ་བའི་དོན་ག་རེ་སྒྲུབ་དགོས་ཡོད་དམ་”
“ང་ངེས་པར་དུ་ཉེན་རྟོག་དཔོན་གྱི་སར་འགྲོ་དགོས་ཡོད་”
“ཁྱེད་རང་དོན་དག་དེ་མི་གཞན་ལ་མི་མངགས་པ་ཅི་ཡིན། ཁྱེད་རང་
ཕེབས་ན་སྙུན་གཞི་ལྕི་རུ་འགྲོ་གི་རེད་”
“དོན་དེ་བསྒྲུབས་ཚར་ན་གཞི་ནས་ངའི་ནད་གཞི་དྲག་གི་རེད། ང་ཁོང་
མོ་ཐེངས་གཅིག་མ་ཐུག་ཐབས་མེད་ཡིན། ངས་ཁོང་མོ་གྲོངས་ པ་ཤེས་རྗེས་
དང༌། ལྷག་དོན་ཁོང་མོའི་དུར་ས་མཐོང་བ་ནས་བཟུང་ང་ཉལ་ནས་གཉིད་
ཀྱང་ཁུག་གི་མི་འདུག ང་ཚོ་ཁ་བྲལ་དུས་དེ་འདྲའི་གཞོན་ཉམས་དོད་པ་དང་།
དེ་འདྲའི་མཛེས་ཉམས་ལྡན་པའི་བུ་མོ་དེ་ད་ལྟ་མི་ཡུལ་དུ་བསྡད་མེད་པ་ངའི་བློ་
ཡུལ་དུ་འཆར་མི་ནུས། ང་རང་ངོ་མས་མཐོང་ཚེ་གཞི་ནས་ཡིད་ཆེས་པ་འདུག
དཀོན་མཆོག་གིས་ངའི་སྙིང་ནས་བརྩེ་བའི་མི་དེ་གང་འདྲ་ཞིག་བཟོས་ཡོད་པར་
ང་ངེས་པར་དུ་བལྟ་དགོས་ཡོད། གཅིག་བྱས་ན་མི་རྣམས་འཇིགས་སྣང་སྐྱེ་བའི་
སྣང་ཚུལ་དེས་ངའི་ཡིད་གདུང་གི་དྲན་སེམས་འདི་བཅོས་ཐུབ་ཀྱི་རེད། གལ་
སྲིད་ཁྱེད་རང་དོན་དེ་རིགས་ལ་སུན་སྣང་མི་སྐྱེ་ན་ང་དང་མཉམ་དུ་ཕེབས་
རོགས། ཡོང་ངམ་......”
“ཁོང་མོའི་གཅེན་མོས་ཁྱེད་རང་ལ་ག་རེ་བཤད་བྱུང་ངམ་”
“གང་ཡང་བཤད་མ་བྱུང་། ཁོང་མོས་ཆ་རྒྱུས་མེད་པའི་མི་ཞིག་གིས་ས་ཆ་
ཞིག་ཉོས་ནས་མཱ་ཀེ་ལི་ཐེ་ལ་དུར་ས་ཞིག་བཟོ་རྩིས་ཡོད་པ་ཐོས་སྐབས་ཡ་མཚན་
ཆེན་པོ་སྐྱེ་བཞིན་ལམ་སེང་མོས་མཐུན་བྱས་པ་མ་ཟད། མངགས་བཅོལ་ཡི་གེའི་
ཐོག་ཏུ་མིང་རྟགས་ཀྱང་བཀོད་བྱུང་”
“ངའི་སྐད་ཆར་གསན་དང་། ཁྱེད་རང་གི་སྙུན་གཞི་ཡོངས་སུ་དྲག་རྗེས་
དུར་ས་སྤོ་བའི་ཕྱག་ལས་དེ་གནང་ན་འགྲིག་”
“ཧའེ། སེམས་ཁྲལ་མ་གནང་། ངའི་ནད་གཞི་དྲག་སྐྱེད་ཡོང་གི་རེད།
60



དེ་ཡང་གལ་ཏེ་ངས་ཆོད་སེམས་ཡོད་ཐོག་ལ་ལས་ཀ་དེ་མགྱོགས་མྱུར་མ་བསྒྲུབས་
ན་ཕལ་ཆེར་ང་སྨྱོ་བ་དང་། ལས་ཀ་དེ་བསྒྲུབས་ཚར་ན་གཞི་ནས་ངའི་སྡུག་
བསྔལ་བཅོས་ཐུབ་ཀྱི་རེད། ངས་ཁྱེད་རང་ལ་མནའ་བསྐྱལ་ཆོག མཱ་ཀེ་ལི་ཐེར་
མིག་ཅིག་བལྟས་ན་ངའི་སེམས་པ་གཞི་ནས་ལྷིང་འཇགས་ཀྱི་རེད། དེ་ཕལ་ཆེར་
ཚ་བ་རྒྱག་དུས་ཀྱི་འཆོལ་གཏམ་དང༌། རབ་རིབ་ཁྲོད་ཀྱི་འཕྲུལ་སྣང༌། སྨྱོ་
འཚབ་རྗེས་ཀྱི་ཚུར་སྣང་བཅས་ཡིན་གྱི་རེད། ངས་ཁོང་མོ་མཐོང་རྗེས་ང་རང་
སྐུ་ཞབས་རྣམ་སྲས་0ལྟར་གྲུབ་ཐོབ་སྐྱོ་པོ་ཞིག་ཏུ་འགྱུར་མིན་རྗེས་སུ་བལྟ་རྒྱུ་
རེད་”
“དེ་ངས་ཤེས་ཀྱི་ཡོད་” ཅེས་ངས་ཨར་མའང་ལ་“ང་ཁྱེད་རང་ལ་ཞབས་ཕྱི་
ཞུ་འདོད་ཡོད། ཁྱེད་རང་གིས་ཀྲུ་ལི་དི་ཕུ་ལཱ་གཟིགས་བྱུང་མང་”
“མཐོང་བྱུང༌། ཨོའོ། ཁ་སྔོན་ང་ལོག་ཡོང་བའི་ཉིན་མོ་དེར་ཁོང་མོ་
མཐོང་བྱུང་”
“ཁོང་མོས་མཱ་ཀེ་ལི་ཐེས་བཞག་པའི་ཉིན་ཐོ་དེ་ཁྱེད་རང་ལ་ཕུལ་བྱུང་
ངམ་”
“འདི་རེད་”
ཨར་མའང་གིས་སྔས་མགོའི་འོག་ནས་ཤོག་རིལ་ཞིག་བཏོན། འོན་ཀྱང་
སླར་ཕར་བཅུག་སོང་།
ཁོང་གིས་ང་ལ་“ཉིན་ཐོ་དེ་ཚོའི་ཐོག་བྲིས་པའི་ནང་དོན་ཚང་མ་ངས་ངག་
སྐྱོར་གཏོང་ཐུབ་གྱི་ཡོད། གཟའ་འཁོར་གསུམ་ནང་ངས་ཉིན་ལྟར་ཉིན་ཐོ་དེ་ཚོ་
ཐེངས་བཅུ་ཙམ་བཀླགས་པ་ཡིན། ཁྱེད་རང་ཡང་རྗེས་མ་གཟིགས་ཆོག་གི་རེད།
ཡིན་ནའི་ཉིན་ཁ་ཤས་སྒུགས་དང་། ང་སེམས་ཁམས་ཅུང་ལྷིང་འཇགས་རྗེས་
ཁོང་མོས་ཉིན་ཐོ་དེ་ཚོའི་ནང་བྲིས་པའི་བརྩེ་དུང་དང་སེམས་ཁམས་ཀྱི་སྐད་ཆ་
0 རྣམ་སྲས་(1626——1700) གཞོན་དུས་རྒྱུ་ཡན་གྱི་འཚོ་བ་བསྐུལ་ཅིང༌། ཁོའི་ཟུར་བསྟེན་ཆུང་མ་ལྕམ་
མོང་པཱ་འཛོམས་གྲོངས་རྗེས་ཁོ་པ་ཆོས་ལུགས་ལ་དད་པ་ཆེར་སྐྱེས་ཏེ་གྲུབ་ཐོབ་སྐྱོ་པོ་ཞིག་ཏུ་གྱུར་ཡོད།
61



ཚང་མ་ངས་ཁྱེད་རང་ལ་འགྲེལ་བཤད་བརྒྱབ་ནས་གསན་དུ་འཇུག་དུས་ཁྱེད་
རང་གིས་གཟིགས་ན་འགྲིག ད་ལྟ་ངས་ཁྱེད་རང་ལ་ཕྱག་ལས་ཤིག་སྒྲུབ་རོགས་
ཞུ་གི་ཡིན་”ཟེར།
“ཕྱག་ལས་ག་རེ་རེད་དམ”
“ཁྱེད་རང་ལ་ཤིང་རྟ་འཁོར་ལོ་ཞིག་ཡོད་པ་དེ་གཤམ་དུ་བཞག་ཡོད་
དམ་”
“བཞག་ཡོད་”
“བྱས་ན་ཁྱེད་རང་གིས་ངའི་ལམ་ཡིག་བསྣམས་ནས་སྦྲག་ཁང་ལ་ཕེབས་
ཐོག་དེ་གར་ངའི་ཡི་གེ་ཡོད་མེད་བཀའ་འདྲི་གནང་རོགས། ངའི་པ་ལགས་དང་
གཅུང་མོས་ང་ལ་བྲིས་པའི་ཡི་གེ་ཚང་མ་པཱ་ལིར་བསྐུར་ཡོད་པ་གཏན་འཁེལ་
རེད། ཁ་སྔོན་ང་པཱ་ལི་ནས་བྲལ་དུས་བྲེལ་རྟབ་ཆེ་བས་རྡོག་ཐོན་མ་བྱས་གོང་
སྐད་ཆ་འདྲི་བར་འགྲོ་ཁོམ་མ་བྱུང་། ཁྱེད་རང་སྦྲག་ཁང་ནས་ཕྱིར་ཕེབས་རྗེས་
ང་གཉིས་མཉམ་དུ་སང་ཉིན་དུར་ས་སྤོ་རྒྱུའི་དོན་དེ་ཉེན་རྟོག་དཔོན་ལ་ཞུ་བར་
ཕེབས་དོ”
ཨར་མའང་གིས་ལམ་ཡིག་ང་ལ་སྤྲད་པ་དང༌། ངས་རའང་ཡ་ཁེ་ལུའུ་
སོའོ་ཁྲོམ་ལམ་ལ་ཕྱིན་པ་ཡིན།
དེ་གར་སྐུ་ཞབས་དཱི་ཝར་ལ་སྤྲོད་རྒྱུའི་ཡི་གེ་གཉིས་ཡོད་པ་ངས་བླངས་ནས་
ལོག་ཡོང་། །
ང་ཁོང་གི་གཟིམ་ ཤག་ ཏུ་འབྱོར་དུས་ ཨར་ མའང་ གིས་ གྱོན་གོས་ གྲལ་
འགྲིག་པོ་གོན་ནས་ཕྱི་ལ་ཕེབས་རྩིས་བྱས་ཟིན།
“ཐུགས་རྗེ་ཆེ”ཞེས་ཁོང་གིས་ཡི་གེ་རྩིས་བླངས་ནས་ང་ལ་“ རེད་དཱ”ཞེས་
ཡིག་སྐོགས་ཀྱི་ཁ་ཡིག་ལ་གཟིགས་ཙམ་གནང་རྗེས་མུ་མཐུད་“རེད་དཱ། འདི་
ངའི་པཱ་ལགས་དང་གཅུང་མོས་ང་ལ་བསྐུར་བ་རེད། ཁོང་གཉིས་ཀྱིས་ངས་ཡིག་
ལན་མ་བསྐུར་བའི་རྒྱུ་མཚན་ཏན་ཏན་ཤེས་མེད་པ་རེད”ཟེར།
62



ཁོང་གིས་ཡི་གེ་ཁ་ཕྱེ་ནས་བྲེལ་འཚབ་ཀྱིས་མིག་མདའ་ཙམ་འཕངས་པ་
ལས་ཧ་ལམ་གཟིགས་མ་སོང་། ཡི་གེ་རེར་ཤོག་ལྷེ་བཞི་རེ་ཡོད་ཅིང་། དེ་མུར་
ཁོང་གིས་ཡི་གེ་ལྟེབ་བརྩེགས་བསྐྱོན་སོང་། །
“ང་ཚོ་ཕེབས་དོ”ཞེས་ཁོང་གིས་ང་ལ་“ཡིག་ལན་སང་ཉིན་འབྲི་གི་ཡིན་”
ཟེར། །
ང་ཚོ་ཉེན་རྟོག་དཔོན་གྱི་སར་སླེབས་རྗེས་ཨར་མའང་གིས་མཱ་ཀེ་ལི་ཐེའི་
གཅེན་མོའི་མངགས་བཅོལ་ཡི་གེ་ཁོང་ལ་ཕུལ། ཉེན་རྟོག་དཔོན་གྱིས་མངགས་
བཅོལ་ཡི་གེ་བླངས་པ་དང་། སྤྱི་པའི་དུར་སའི་བལྟ་སྲུང་བར་སྤྲོད་རྒྱུའི་བརྡ་ཐོ་
ཞིག་ཁོང་ལ་སྤྲད་རྗེས་སང་ཉིན་སྔ་དྲོའི་ཆུ་ཚོད་བཅུ་པར་དུར་ས་སྤོ་རྒྱུ་གཏན་
འཁེལ་བྱས། ངས་ཆུ་ཚོད་གཅིག་གི་སྔོན་ལ་ཨར་མའང་འཚོལ་བར་ཡོང་རྒྱུ་
དང་། དེ་རྗེས་མཉམ་དུ་སྤྱི་པའི་དུར་སར་འགྲོ་རྒྱུ་བྱས་པ་ཡིན། །
ང་དོན་བྱ་དེ་འདྲའི་ནང་ཞུགས་རྒྱུ་བྱུང་བར་དགའ་སྣང་ཡང་ཆེན་པོ་སྐྱེས་
བྱུང༌། དྲང་པོ་ཞུས་ན་ང་མཚན་ཧྲིལ་པོ་གཉིད་ཁུག་མ་བྱུང༌། །
ང་ཡང་ཀླད་པ་ཟང་ཟིང་དུ་གྱུར་པས་མཚན་མོ་དེ་ཨར་མའང་གི་ངོས་ནས་
བཤད་ན་འཁྱོལ་ཤིན་ཏུ་དཀའ་བ་ཞིག་ཡིན་པ་སྨོས་མི་དགོས།
ཉིན་གཉིས་པའི་ཞོགས་པ་ཆུ་ཚོད་དགུ་ པར་ང་ཁོང་གི་གཟིམ་ཁང་དུ་
འབྱོར་བྱུང༌། ཁོང་གི་ཞལ་མདོག་དེ་སྐྱ་བོ་སྐྱི་གཡའ་བ་ཞིག་ཏུ་གྱུར་ཡོད་མོད།
འོན་ཀྱང་སེམས་ཁམས་ལྷིང་པོར་མངོན། །
ཁོང་གིས་འཛུམ་བཞིན་ང་ལ་ཕྱག་བརྐྱངས།
ཡཱང་ལཱ་རྐང་འགའ་ཞིག་རྫོགས་ཟིན་ཞིང་། སྒོ་ཐོན་ཁར་ཨར་མའང་གིས་
ཁོང་གི་པ་ལགས་ལ་འབུལ་རྒྱུའི་ཡི་གེ་མཐུག་པོ་ཞིག་བསྣམས་སོང་། ཡི་གེ་དེའི་
ནང་ཁོང་གིས་མཚན་མོའི་བསམ་ཚུལ་ཡོངས་རྫོགས་བྲིས་ཡོད་ངེས་རེད།
ཆུ་ཚོད་ཕྱེད་ཀ་འདས་རྗེས་ང་ཚོ་མོང་མཱ་ཐེ་སྤྱི་པའི་དུར་སར་འབྱོར། །
ཉེན་རྟོག་དཔོན་གྱིས་ང་ཚོ་སྒུག་བསྡད་འདུག



ཚང་མས་གོམ་འགྲོས་དལ་བུའི་ངང་མཱ་ ཀེ་ལི་ཐེའི་དུར་སའི་ཕྱོགས་སུ་
བསྐྱོད་ཅིང་། ཉེན་རྟོག་དཔོན་གྱིས་སྔོན་དུ་བསྐྱོད་པ་དང་། ཨར་མའང་དང་
ངས་གོམ་པ་ཁ་ཤས་ཀྱིས་བར་ཆོད་པའི་ས་ནས་རྗེས་སུ་སྙེགས། །
ངས་ཨར་མའང་གི་ལག་ཡུ་རབ་ ཏུ་འདར་བ་མཐོང་བྱུང་། དེ་ནི་གྲང་
ལྷགས་ཤིག་གློ་བུར་དུ་ཁོང་གིས་ལུས་ལ་འཁྱུད་པ་དང་འདྲ། དེར་བརྟེན་ངས་
ཁོང་ལ་བལྟ་ཙམ་བྱས་པས་ཁོང་གིས་ཀྱང་ངའི་མིག་མདངས་ཀྱི་གོ་དོན་རྟོགས་ཏེ་
ང་ལ་ཞལ་འཛུམ་ཙམ་གནང་། འོན་ཏེ་ཁོང་གི་གཟིམ་ཁང་ནས་ཐོན་རྗེས་ང་
ཚོས་གཏམ་ཚིག་གཅིག་ཀྱང་གླེང་མེད།
དུར་སའི་འགྲམ་དུ་སླེབས་ཉེར་ཡོད་སྐབས་ཨར་མའང་གིས་འགྲོ་མཚམས་
བཞག་སྟེ་སྲན་རྡོག་དང་མཚུངས་པའི་གདོང་སྟེང་གི་རྔུལ་ཆུའི་རྡོག་པོ་རྣམས་
ཕྱིས་ཙམ་ཕྱིས་ཙམ་བྱས།
ངས་ཀྱང་སྐབས་དེ་དང་བསྟུན་ནས་དབུགས་རིང་ཞིག་བཏང་། གང་
ལགས་ཤེ་ན། ངའི་སྙིང་ཁ་ཡང་སྐམ་པས་དམ་པོར་བཙིར་བ་དང་མཚུངས།
སྡུག་བསྔལ་གྱི་ངང་ཚུལ་དེ་འདྲའི་ནང་ན་ད་དུང་དགའ་སྤྲོ་ག་རེ་གླེང་རྒྱུ་
ཡོད་དམ། ང་ཚོ་དུར་སའི་མདུན་དུ་འབྱོར་དུས་ལྡུམ་རྭའི་བཟོ་པས་མེ་ཏོག་གི་
བུམ་པ་རྣམས་སྤོས་ཟིན་པ་དང༌། ལྕགས་ཁྲ་ཡང་བཀོག་ཟིན་ཞིང༌། མི་གཉིས་
ཀྱིས་ས་སྔོག་བཞིན་འདུག
ཨར་མའང་གིས་ཤིང་སྡོང་ཞིག་ལ་བསྙེས་ནས་གཟིགས་ཀྱིན་བསྡད་སོང་།
ཧ་ལམ་ཁོང་གི་བླ་སྲོག་ཡོངས་མིག་གཉིས་ནང་གཅིག་སྡུད་བྱས་ཡོད་པ་
དང་འདྲ།
གློ་བུར་དུ་འཇོར་བུ་རྡོ་ལ་ཐུག་ནས་རྣ་བར་གཟན་པའི་སྒྲ་ཞིག་གྲགས།
སྒྲ་དེ་ཐོས་མ་ཐག་ཨར་མའང་གིས་གློག་གིས་གཞུས་པ་ལྟར་ཕྱིར་ཁུམ་ཙམ་བྱས་
པ་མ་ཟད། ངའི་ལག་པ་དམ་པོར་བཟུང་བས་ང་ལ་ན་ཟུག་ཆེན་པོ་ཞིག་བཏང་
བྱུང༌།
64



དུར་ས་སྔོག་མཁན་ཞིག་གིས་སྦྱག་མ་ཆེན་པོ་ཞིག་འཁྱེར་ནས་དུར་ཁུང་
ནང་གི་ས་རྣམས་རིམ་བཞིན་ཕྱིར་བཏོན་པས་མཐར་དུར་ཁུང་ནང་པུར་སྒམ་གྱི་
སྟེང་དུ་བཀབ་པའི་རྡོ་ལས་ལྷག་མེད་ཅིང༌། ཁོས་རྡོ་དེ་རྣམས་རེ་རེ་བཞིན་ཕྱིར་
དབྱུགས།
ངས་ཐོག་མཐའ་བར་གསུམ་དུ་ཨར་མའང་ལ་བལྟ་ཞིབ་བྱས་ནས་བསྡད་
པ་དང་། ཁོང་གིས་བཟོད་སྒོམ་ཆེར་བྱེད་པའི་བརྩེ་དུང་དེས་ཁོང་ཉམས་དམས་
སུ་བཏང་མི་ཡོང་ངམ་སྙམ་པའི་སེམས་ཁྲལ་བྱུང་། འོན་ཏེ་ཁོང་གིས་གཟིགས་
ཁོ་ན་བཞུགས་ཤིང་། མིག་ཟུང་ཅེར་རེར་གདངས་པ་དེ་ནི་སྨྱོན་པ་དང་འདྲ།
ཅུང་ཟད་འདར་བའི་ཁོང་གི་མཁུར་ཚོས་དང་མཆུ་སྒྲོས་ལས་ད་གཟོད་ཁོང་གི་
དབང་རྩ་དངངས་འཚབ་ཀྱི་ངང་དུ་གནས་ཡོད་པ་མཐོང་ཐུབ།
ང་ལ་ཆ་མཚོན་ན། ངས་བརྗོད་ཐུབ་པའི་དོན་ནི་གཅིག་རང་སྟེ། དེ་ནི་
ང་འདིར་ཡོང་བར་འགྱོད་པ་ཆེན་པོ་སྐྱེས་པ་དེ་ཡིན། །
པུར་སྒམ་ཡོངས་སུ་ཐོན་རྗེས་ཉེན་རྟོག་དཔོན་གྱིས་དུར་ས་སྔོག་མཁན་གྱི་
བཟོ་པར་“ཁ་ཕྱེས་ཤིག་”ཅེས་གསུངས།
མི་དེ་ཚོས་དེ་ལྟར་ཁ་ཕྱེ་ཞིང༌། དེ་ནི་འཇིག་རྟེན་ཐོག་སྟབས་བདེ་ཤོས་ཀྱི་
ལས་ཀ་ཞིག་ཡིན་པ་ལྟ་བུར་སྣང་།
པུར་སྒམ་ནི་འགྱིག་ཤིང་གིས་བཟོས་པ་ཞིག་ཡིན་ཞིང་། ཁོ་ཚོས་ཁེབས་
གཅོད་སྟེང་གི་གཟེར་རྣམས་སྒྲིམ་བརྒྱབ་ནས་འགྲོལ་འགོ་བཙུགས། གཟེར་དེ་
ཚོར་ས་འོག་གི་བཞའ་ཚན་ཕོག་རྐྱེན་ཚང་མར་བཙའ་བརྒྱབ་ཡོད་པས་ཀ་ཀོར་
གང་མཚམས་བྱས་རྗེས་གཞི་ནས་པུར་སྒམ་ཁ་བྱེ་བར་གྱུར། མ་གཞི་པུར་སྒམ་
གྱི་ཕྱོགས་བཞིར་དྲི་ཞིམ་ རབ་ཏུ་འཐུལ་བའི་རྩྭ་དང་མེ་ཏོག་གིས་ཁེངས་ཡོད་
ནའང་པུར་སྒམ་ཁ་ཕྱེ་མ་ཐག་དྲི་ངན་ཞིག་ཐད་ཀར་ཐོན་བྱུང༌།
“ཨ་ཙི། དཀོན་མཆོག་མཁྱེན། དཀོན་མཆོག་མཁྱེན”ཞེས་ཨར་མའང་
གིས་ཤབ་ཤུབ་ཏུ་སྨྲས་ཤིང་། གདོང་མདོག་ཁ་བ་ལྟར་དཀར་པོར་གྱུར་སོང་།



ཐ་ན་དུར་ས་སྔོག་མཁན་ཡང་ཕྱིར་བཤོལ་རྒྱག་དགོས་བྱུང༌།
རས་དཀར་ཆེན་པོ་ཞིག་གིས་ཕུང་པོ་ཡོངས་སུ་བཏུམས་ཡོད་ནའང་ཕྱི་
ངོས་ནས་ཕུང་པོའི་དབྱིབས་མཐོང་ཐུབ་པ་དང་། ཕུང་པོ་སྒྲིལ་རས་གྱི་ཟུར་
ཞིག་རུལ་ཡོད་པས་འདས་པོའི་རྐང་པ་ཡ་གཅིག་ཕྱིར་ཐོན་འདུག །
ང་ཧ་ལམ་ཧོན་ཐོར་ནས་འགྱེལ་བར་ཉེ། དེ་ཡང་ངས་ད་ལྟ་ཡིག་ཕྲེང་
འདི་དག་འབྲི་སྐབས་ཀྱང་སྣང་ཚུལ་དེ་སྔར་བཞིན་ངའི་མིག་མདུན་དུ་འཆར་
འོངས།
ཉེན་རྟོག་དཔོན་གྱིས་“ང་ཚོ་མགྱོགས་ཙམ་ཡིན་དཱ”ཞེས་གསུངས། །
བཟོ་པ་ གཉིས་ ཀྱི་ནང་ནས་ གཅིག་ གིས་ ཕུང་ རས་ བཤུ་ འགོ་བརྩམས།
ཁོས་ཟུར་ཞིག་ནས་ བཟུང་ སྟེ་ཕུང་རས་བཤུས་པས་དེ་མུར་མཱ་ཀེ་ལི་ཐེའི་ངོ་
གདོང་ཐོན་བྱུང༌། །
ཚུལ་དེར་ལྟ་དུས་ངོ་མ་སྐྱི་གཡའ་ཞིང་། བཤད་ནའང་དངངས་འདར་
རྒྱག་དགོས་པ་ཞིག་རེད། །
མིག་ཟུང་ལ་ཁུང་བུ་གཉིས་ལས་ལྷག་མེད་པ་དང༌། མཆུ་སྒྲོས་རུལ་ཟིན།
གངས་ལྟར་དཀར་བའི་སོ་ཕྲེང་དམ་པོར་བསྡམས་ཡོད་པ་དང་། སྐམ་ལ་ནག་
ལྷོག་ལྷོག་གི་སྐྲ་རིང་དེ་ཡ་མའི་སྟེང་དུ་འབྱར་ཏེ་ཐར་ཐོར་ངང་ཁོང་དུ་དིབས་
པའི་འགྲམ་པ་སྔོ་སྐྱ་དེ་བཀབ་འདུག འོན་ཀྱང་ངས་ངོ་གདོང་དེ་ནས་དེ་སྔོན་
རྒྱུན་དུ་མཐོང་མྱོང་བའི་དཀར་ལ་དམར་མདངས་རྒྱས་ཤིང༌། སྤྲོ་སྣང་གིས་
ཁེངས་པའི་བཞིན་བཟང་དེ་ངོ་ཤེས་ཀྱི་འདུག
ཨར་མའང་གིས་ངོ་གདོང་དེར་སྡེར་ཅིང་། ལག་རས་ཞལ་ནང་དུ་བཅུག་
ནས་སོ་བཏབ། །
ང་ནི་ལྕགས་ཤུན་གྱིས་མགོ་དམ་པོར་བཅིངས་པ་དང་འདྲ་བར་མིག་ལམ་
རབ་རིབ་ཏུ་གྱུར་པ་དང༌། རྣ་བར་འུར་སྒྲ་སྒྲོག་པས་ལུས་ཐོག་ཏུ་འཁྱེར་བའི་མི་
ལེགས་སྔོན་འགོག་བྱེད་རྒྱུའི་ཚྭའི་ཤེལ་དམ་དེ་ཁ་ཕྱེ་ནས་ཤུགས་གང་ཡོད་ཀྱིས་
66
-



སྣོམ་རྒྱུ་ཙམ་དུ་ཟད།
ང་མགོ་ཡུར་འཁོར་ནས་དམར་ཐོམ་ལངས་སྐབས་ཉེན་རྟོག་དཔོན་གྱིས་
སྐུ་ཞབས་དཱི་ཝར་ལ་“ངོ་ཤེས་སོང་ངམ”ཟེར་བ་ཐོས་བྱུང་།
“ངོ་ཤེས་སོང་”ཞེས་གཞོན་ནུ་དེས་སྐད་ཆུང་ངུས་ལན་བཏབ། །
“འོ་ན་པུར་སྒམ་གྱི་ཁེབས་གཅོད་བརྒྱབ་ནས་སྤོས་ཤིག” ཅེས་ཉེན་རྟོག་
དཔོན་གྱིས་དེ་སྐད་བརྗོད། །
དུར་ས་སྔོག་མཁན་གྱི་བཟོ་པས་ ཕུང་ རེས་ འདས་ པོའི་ གདོང་ སྟེང་དུ་
དབྱུགས་ནས་པུར་སྒམ་གྱི་ཁེབས་གཅོད་བརྒྱབ་རྗེས་མི་རེས་སྣེ་རེ་བཟུང་ནས་
པུར་སྒམ་བཀྱག་སྟེ་ཁོང་ཚོར་སྟོན་པའི་ཕྱོགས་སུ་བསྐྱོད།
ཨར་མའང་ཧོན་ཐོར་ཏེ་ཕ་བོང་ཞིག་དང་འདྲ་བར་འགུལ་མེད་དུ་གནས་
ཤིང༌། མིག་ཟུང་པུར་སྒམ་བཏོན་ཤུལ་གྱི་ས་དོང་ལ་ཅེར་ནས་བསྡད། ཞལ་
མདོག་ནི་ད་གིན་ང་ཚོས་མཐོང་བའི་ཕུང་པོ་དེ་དང་འདྲ་བར་སྔོ་སྐྱ་རེད། སྣང་
ཚུལ་དེ་འདས་པ་དང་། བཟོད་སྒོམ་བྱེད་བཞིན་པའི་ཁོང་གི་སྡུག་བསྔལ་དེ་
ཅུང་བསངོས་རྗེས་གནས་ཚུལ་གང་ཞིག་ཐོན་མིན་ངས་ཤེས་ཐུབ།
ངས་ཉེན་རྟོག་དཔོན་གྱི་འཁྲིས་སུ་ཕྱིན་ཐོག་ཁོང་ལ་“སྐུ་ཞབས”ཞེས་ཨར་
མའང་ལ་མཛུབ་མོ་བཙུགས་ནས་“ད་དུང་འདིར་སྡོད་དགོས་རེད་དམ” ཞེས་
བཤད།
“བཞུགས་དགོས་མ་རེད། མ་གཞི་ནས་ཁྱེད་རང་གིས་ཁོང་ཁྲིད་ཕེབས་
དང་། ཁོང་ཕལ་ཆེར་སྤྲོ་པོ་མེད་པ་འདྲ་”
དེས་ན་ངས་“ཕེབས་དོ”ཞེས་ཨར་མའང་གི་ལག་ངར་ནས་བསྐྱོར།
“ག་རེ”ཞེས་ཨར་མའང་གིས་ང་ལ་གཟིགས་ཤིང༌། ཧ་ལམ་ང་ངོ་མཁྱེན་
གྱི་མེད་པ་དང་འདྲ། །
“གྲོགས་པོ། ཕྱག་ལས་གྲུབ་སོང་། ཁྱེད་རང་ད་ལྟ་ཕེབས་རན་འདུག
ཁྱེད་རང་གི་ཞལ་མདོག་སྐྱ་བོར་གྱུར་འདུག་ལ། སྐུ་གཟུགས་ཀྱང་གྲང་རྐྱང་རེད།
67



ཁྱེད་རང་ཐུགས་ཁྲལ་དེ་འདྲ་གནང་ན་སྐུ་སྲོག་ལ་སྐྱོན་ཆག་ཡོང་གི་རེད་”
“དེ་ག་རང་རེད། ང་ཚོ་ཕེབས་དོ” ཞེས་ཁོང་གིས་བསམ་ཤེས་མེད་པར་
ལན་བསྐྱོན། འོན་ཀྱང་གོམ་པ་གཅིག་ཀྱང་སྤོས་མ་སོང་། །
དེས་ན་ང་ནི་ཁོང་གི་ལག་ངར་ནས་བཟུང་སྟེ་འཐེན་ནས་འགྲོ་རྒྱུ་ཙམ་དུ་
ཟད།
ཁོང་གིས་ཕྲུ་གུ་ཞིག་དང་འདྲ་བར་ངའི་རྗེས་སུ་ཕེབས་པ་དང་། ཞལ་
ནས་“ཁྱེད་རང་གིས་མིག་ཟུང་དེ་གཟིགས་བྱུང་ངམ་”ཟེར་བ་སོགས་བཀའ་མོལ་
ཅལ་ཅོལ་མང་པོ་གསུང་གིན་ཕྱི་ལྟས་ཡང་ཡང་སློག་ཅིང་། ཧ་ལམ་འཕྲུལ་སྣང་
དེས་ཁོང་འབོད་ཀྱི་ཡོད་པ་དང་མཚུངས།
ཁོང་གིས་གོམ་པ་ཁྱར་ཁྱོར་ངང་སྤོས་བྱུང་། ཁོང་གི་སོས་ཐག་སྒྲ་སྒྲོག་པ་
དང་། ལག་ཟུང་གྲང་མོར་གྱུར་ཡོད་པ་མ་ཟད། ལུས་ཀྱི་དབང་རྩ་ཚང་མ་ལིང་
ལིང་དུ་འཕག་གིན་འདུག
ངས་ཁོང་ལ་སྐད་ཆ་བཤད་ཀྱང་ཁོང་གིས་ལན་ཚིག་གཅིག་ཀྱང་མི་བསྐྱོན།
ཁོང་གིས་གནང་ཐུབ་པ་ནི་ངས་ཁྲིད་པ་ལྟར་ཡོང་རྒྱུ་དེ་རེད།
སྐབས་འཁེལ་བ་ཞིག་ལ་ང་ཚོར་སྒོ་འགྲམ་ནས་ཤིང་རྟ་འཁོར་ལོ་ཞིག་བྱུང་།
ཁོང་ཤིང་རྟ་འཁོར་ལོའི་ནང་བཞུགས་མ་ཐག་དེ་བས་ཁུམ་ཞིང་འདར་
སོང་། དེ་ནི་དངོས་འབྲེལ་ལུས་ཡོངས་ཀྱི་རྩ་ཁུམ་ཞིང་འདར་བ་ ཞིག་ རེད།
ཁོང་གིས་ང་ཞེད་ཡོང་སྙམ་སྟེ་ངའི་ལག་ནས་དམ་པོར་བཟུང་ཐོག་“གང་ཡང་
བྱེད་ཀྱི་མ་རེད། གང་ཡང་བྱེད་ཀྱི་མ་རེད། ང་ངུ་འདོད་པ་ཙམ་རེད” ཅེས་
ལྷེམ་ལྷེམ་དུ་སྨྲས། །
ཁོང་གིས་དབུགས་རྩུབ་པོ་གཏོང་བ་ངས་ཐོས་བྱུང༌། ཁོང་གི་མིག་ཟུང་ལ་
ཁྲག་རྒྱུས་ཀྱང་མཆི་མ་ཐོན་མི་ཐུབ།
ངས་ཁོང་ལ་ད་གིན་ངས་བེད་སྤྱོད་བྱས་པའི་ཚྭ་སྣོམ་ཤེལ་དམ་དེར་དྲི་མ་
སྣོམ་དུ་བཅུག ང་ཚོ་ཁོང་གི་གཟིམ་ཁང་དུ་འབྱོར་དུས་ཁོང་ད་དུང་ཡང་འདར་
68



སིག་རྒྱག་གི་འདུག
གཡོག་པོས་ང་ལ་རོགས་པ་བྱས་ནས་ཁོང་མལ་ཁྲིའི་སྟེང་དུ་བསྙལ། ངས་
ཐབ་ནང་གི་མེ་ཆེར་སྤར་བ་དང༌། ཡང་བྲེལ་འཚབ་ངང་ངའི་སྨན་པ་བཙལ་
ནས་ད་གིན་གྱི་གནས་ཚུལ་རྣམས་སྨན་པར་ཞུས་པ་ཡིན།
སྨན་པ་འཕྲལ་མར་ཕེབས་བྱུང༌།
ཨར་མའང་གི་ཞལ་མདོག་དམར་པོ་ཆགས་ཡོད་པ་དང་། དྲན་པ་ཐོར་
ནས་ལྕེ་དིག་དི་ག་གིས་འཆོལ་གཏམ་འགའ་གསུང་གི་འདུག འཆོལ་གཏམ་དེ་
ཚོའི་ནང་ནས་མཱ་ཀེ་ལི་ཐེ་ཁོ་ནའི་མིང་གསལ་ཤོས་རེད། །
སྨན་པས་ནད་པར་བརྟག་དཔྱད་བྱས་རྗེས་ངས་སྨན་པར་ “ གང་འདྲ་
འདུག་གམ”ཞེས་བཀའ་འདྲི་ཞུས། །
“འདི་འདྲ་རེད། ཁོང་ལ་བསོད་བདེ་འདུག ཀླད་སྐྱིའི་ཚ་ནད་ཕོག་
ཡོད་པ་ལས་ནད་གཞི་གཞན་གང་ཡང་མི་འདུག དཀོན་མཆོག་མཁྱེན། ང་ནི་
ཁོང་སྨྱོ་བ་རེད་བསམས་བྱུང་། སྟབས་ལེགས་པ་ཞིག་ལ་ཁོང་གི་ལུས་པོའི་ན་
ཚས་སེམས་ཁམས་ཀྱི་ན་ཚ་གནོན་ཐུབ་པ་བྱུང་འདུག ཕལ་ཆེར་ཟླ་བ་གཅིག་
སོང་རྗེས་ཁོང་གི་ནད་གཞི་གཉིས་ཀ་བཅོས་ཐུབ་ཀྱི་རེད་”
བདུན།
ནད་ཡམས་འགའ་ཞིག་དྭངས་རྒྱུ་མགྱོགས་པས་ཉིན་ཁ་ཤས་འདས་རྗེས་
དྲག་སྐྱེད་ཡོང་གི་ཡོད། ཨར་མའང་ལ་ཕོག་པའི་ནད་ཀྱང་དེ་འདྲ་རེད།
ངས་ད་གིན་བརྗོད་པའི་གནས་ཚུལ་དེ་དག་བྱུང་ནས་ཟླ་ཕྱེད་ཙམ་འདས་
རྗེས་ཨར་མའང་བདེ་ཐང་དུ་གྱུར་པ་དང༌། ང་ཚོ་ཡང་གྲོགས་བཟང་དུ་གྱུར་
ཟིན། ཁོང་ལ་ནད་ཕོག་རིང་ངས་ཧ་ལམ་ཁོང་གི་གཟིམ་ཁང་ནས་བྲལ་མེད།།
དཔྱིད་ ཀ་ ཤར་ བྱུང་། སྣ་ ཚོགས་ མེ་ ཏོག་ རྣམ་ པར་ མཛེས་ པ་ དང་།
འདབ་བྱའི་གསུང་སྐད་རྣ་བར་སྙན། ངའི་གྲོགས་པོའི་གཟིམ་ཁང་གི་སྒེའུ་ཁུང་



@
ཡང་དགའ་སྤྲོའི་ངང་ནས་ཕྱེ་སོང་། སྒེའུ་ཁུང་མེ་ཏོག་ལྡུམ་རྭར་གཏད་ཡོད་
པས་མེ་ཏོག་ལྡུམ་རྭའི་མཁའ་རླུང་གསར་པ་ཁོང་གི་ཕྱོགས་སུ་སིལ་སིལ་དུ་ལྡང༌།
སྨན་པས་ཁོང་མལ་ཁྲི་ནས་བབས་ཆོག་པའི་མོས་མཐུན་གནང་བས་ཉིན་
དགུང་ཆུ་ཚོད་བཅུ་གཉིས་ནས་ཕྱི་དྲོའི་ཆུ་ཚོད་གཉིས་པ་བར་གྱི་ཉི་འོད་དྲོ་ཤོས་
ཀྱི་དུས་སུ་ང་གཉིས་ཀྱིས་སྒེའུ་ཁུང་ཕྱེ་ཐོག་རྟག་པར་སྒེའུ་ཁུང་གི་འགྲམ་དུ་ཁ་
བརྡར་གློད་ནས་བསྡད།།
ངས་མཱ་ཀེ་ལི་ཐེའི་སྐོར་གླེང་གི་མེད། མིང་དེ་བཏོན་མ་ཐག་སེམས་ཁམས་
ལྷིང་འཇགས་སུ་གྱུར་པའི་ནད་པ་དེ་སླར་སེམས་སྡུག་གིས་ཁེངས་པའི་དེ་སྔའི་བྱ་
བ་རྣམས་དྲན་པར་སྐྲག་བྱུང༌། འོན་ཏེ་ཨར་མའང་ནི་དེ་ལས་ལྡོག་སྟེ་ཁོང་མོ་
གླེང་རྒྱུར་ཧ་ཅང་དགའ་ཞིང་། སྔོན་མ་ལྟར་ཁོང་མོ་གླེང་མ་ཐག་མིག་ཟུང་འཆི་
ཞག་ འཁོར་ འཁོར་ དེ་ འདྲ་ མིན་ པར་ ངོ༌ གདོང་ཁྱོན་ནས་ ཞི་ དུལ་གྱི་འཛུམ་
མདངས་ཤིག་ཕྱུང་བ་དང་། འཛུམ་མདངས་དེ་ལས་ཁོང་གི་སེམས་ཁམས་བདེ་
ཐང་ཡིན་པ་མཚོན་པས་ང་བློ་བདེ་པོར་གྱུར། །
ཁ་སྔོན་སྤྱི་པའི་དུར་ས་རུ་ཁོང་གློ་བུར་ལྷུང་བའི་སྣང་ཚུལ་དེ་མཐོང་བ་
ནས་ བཟུང་ ཁོང་ གི་ སེམས་ སྡུག་དེ་ སྤྱིར་ནད་ཡམས་ཀྱིས་ ཚབ་བྱས་ པ་ དང་
མཚུངས་ཤིང༌། མཱ་ཀེ་ལི་ཐེ་མི་ཡུལ་ལས་བྲལ་བའི་ཐད་ཁོང་གི་བསམ་ཚུལ་སྔོན་
མ་དང་མི་འདྲ་བ་ང་ལ་དོ་སྣང་བྱུང་། ཁོང་གིས་དོན་དངོས་དེ་དང་ལེན་བྱས་པ་
མ་ཟད། ད་ལྟ་སེམས་ཁམས་ཞི་ལྷོད་དུ་གྱུར་པར་མངོན། ཁོང་གི་མིག་ལམ་དུ་
རྟག་ཏུ་འཆར་བའི་རབ་རིབ་ཀྱི་གཟུགས་བརྙན་དེ་ཕྱིར་སྐྱོད་ཆེད་ཁོང་གིས་མཱ་ཀེ་
ལི་ཐེ་དང་འགྲོ་འོང་བྱེད་སྐབས་ཀྱི་བདེ་སྐྱིད་ཆེ་ཤོས་ཀྱི་དུས་དེར་དྲན་གསོ་
གནང་བ་དང༌། ཧ་ལམ་ཁོང་ཡང་བྱ་བ་དེ་ཚོ་ཁོ་ནར་མ་གཏོགས་དྲན་གསོ་
གནང་འདོད་མེད་པ་དང་འདྲ། །
ཨར་མའང་ནད་ལས་ཐོག་མར་ཐར་བ་དང་། ཚ་བ་ཧོབ་སྟེ་ཆགས་ཀྱང་
ལུས་ཕུང་ད་དུང་སྐྱོ་བས་སེམས་པར་གཡོ་འགུལ་ཆེ་དྲགས་རྒྱུ་མི་འདུག དཔྱིད་
70



ཀར་སྐྱེ་སྟོབས་ཀྱི་དཔལ་འབར་བའི་རང་བྱུང་ཁམས་ཀྱི་རྣམ་པས་ཨར་མའང་གི་
མཐའ་ཡོངས་སུ་བསྐོར་རྐྱེན་ཁོང་རང་དབང་མེད་པར་དགའ་སྤྲོས་ཁེངས་པའི་
སྔར་སོང་གི་དུས་དེ་ཚོ་དྲན་པར་གྱུར། །
ཁོང་གིས་ཨུ་ཚུགས་ངང་ནད་གཞིའི་ཉེན་ཁ་ཁྱིམ་མིར་གསང་ཞིང༌། ཉེན་
ཁ་ལས་ཐར་རྗེས་ཀྱང་ཁོང་གི་ཨ་ཕ་ད་དུང་མགོ་འཐོམས་ནས་བཞུགས་ཡོད།
ཉིན་ཞིག་གི་ས་སྲོད་དུ་ང་ཚོ་སྒེའུ་ཁུང་མདུན་དུ་བསྡད་ཡོད་པ་དང་།
རྣམ་ཀུན་ལས་ཕྱི་ཙམ་ཆགས་སོང་། དེ་ཉིན་གནམ་གཤིས་ཧ་ཅང་ལེགས་ཤིང་།
དགུང་སྔོན་དབྱིངས་ཀྱི་ཉི་མ་དེས་མཐིང་མདོག་དང་གསེར་མདོག་གཉིས་ཀྱི་
ཡོལ་བ་སྲབ་པོའི་དབུས་ནས་འོད་ཟེར་སྤྲོ་བཞིན་ནུབ་ཕྱོགས་ཀྱི་མལ་དུ་གཟིམས།
མ་གཞི་ང་ཚོ་པཱ་ལིར་གནས་ཀྱང་ཕྱོགས་བཞིའི་ལྗང་མདོག་གིས་ང་ཚོ་འཇིག་རྟེན་
ལས་ཁ་འཕྲལ་བར་སྣང། དེ་ཡང་སྐབས་རེ་ལམ་ཐོག་ནས་ཤིང་རྟ་འཁོར་ལོའི་
དྲིལ་ཏིང་གི་སྐད་སྒྲ་ཙམ་ཁྱབ་ཡོང་བ་ལས་སྐད་སྒྲ་གཞན་གྱིས་ང་ཚོའི་གླེང་མོལ་
དཀྲོག་མཁན་མེད།
“ཕལ་ཆེར་ནམ་དུས་འདི་འདྲ་ཞིག་དང་ས་སྲོད་འདི་འདྲ་ཞིག་ལ་ངས་མཱ་
ཀེ་ལི་ཐེ་ངོ་ཤེས་བྱུང་”ཞེས་ཨར་མའང་གིས་ང་ལ་དེ་སྐད་གསུངས་ཤིང༌། ཁོང་
མནོ་བསམ་གྱི་དྲ་བར་ཚུད་དེ་ངས་བཤད་པའི་སྐད་ཆ་ཐོས་མི་འགྱུར་བས་ངས་
ལན་གང་ཡང་བཏབ་མེད།
དེས་ན་ཁོང་གིས་ཞལ་ཚུར་བསྐོར་ནས་ང་ལ་གསུངས་དོན།
“གང་ལྟར་ང་སྒྲུང་དེ་ཁྱེད་རང་ལ་ཤོད་ཀྱི་ཡིན། ཁྱེད་རང་གིས་སྒྲུང་དེ་
དཔེ་དེབ་ཅིག་བྲིས་ན་འགྲིག མི་གཞན་གྱིས་ཡིད་ཆེས་བྱེད་མདོག་ཁ་པོ་མ་རེད
ཡིན་ནའི་དཔེ་དེབ་དེ་འབྲི་དུས་ཕལ་ཆེར་ཁྱད་མཚར་ཡོད་ཀྱི་རེད་”
ངས་ཁོང་ལ་“གྲོགས་པོ། ཉིན་ཤས་སོང་རྗེས་གསུངས་དང༌། ཁྱེད་རང་
གི་སྐུ་གཟུགས་ད་དུང་དྲག་སྐྱེད་ཡག་པོ་བྱུང་མི་འདུག་”ཅེས་བརྗོད།
71



ཁོང་གིས་“དོ་དགོང་དྲོ་པོ་ཞེ་དྲག་འདུག ངས་བྱ་དེའི་བྲང་ཁོག་)ཀྱང་
བཟས་པ་ཡིན། ད་ལྟ་ང་ཚ་བ་རྒྱག་གི་མི་འདུག ང་ཚོར་ལས་ཀ་ཡང་མེད་པས་
ངས་སྒྲུང་དེ་ཇི་མ་ཇི་བཞིན་ཁྱེད་རང་ལ་ཤོད་ཀྱི་ཡིན་”ཞེས་འཛུམ་དམུལ་དམུལ་
ངང་གསུངས།
“ཁྱེད་རང་ཡིན་ཅིག་གསུང་འདོད་ཡོད་ན་ངས་བློ་རྩེ་གཅིག་སྒྲིམ་གྱིས་
ཉན་ཆོག”
“དེ་ནི་ཤིན་ཏུ་སྟབས་བདེ་བའི་སྒྲུང་ཞིག་རེད་” ཅེས་ཁོང་གིས་ “ ངས་
གནས་ཚུལ་བྱུང་བའི་སྔ་རྗེས་ཀྱི་གོ་རིམ་བཞིན་ཁྱེད་རང་ལ་ཞུ་གི་ཡིན། གལ་
སྲིད་དུས་ཕྱིས་ཁྱེད་རང་གིས་སྒྲུང་དེ་བེད་སྤྱད་ནས་རྩོམ་ཡིག་འདྲ་འབྲི་ན་གང་
འདྲ་བྲིས་ཀྱང་འགྲིག་”ཟེར།
གཤམ་གསལ་ནི་ཁོང་གིས་ང་ལ་གསུངས་པའི་སྒྲུང་གི་ནང་དོན་དག་ཡིན་
ཞིང༌། སྒྲུང་དེ་གསོན་ཉམས་ཤིན་ཏུ་ལྡན་པས་ངས་ཧ་ལམ་བཟོ་བཅོས་གང་
ཡང་བྱས་མེད། །
རེད་དཱ་ཞེས་ ཨར་མའང་གིས་མགོ་རྐུབ་སྟེགས་ཀྱི་རྒྱབ་ལ་བསྙེས་ ཏེ་ མུ་
མཐུད་གསུངས་དོན། —རེད་དཱ། ས་སྲོད་འདི་འདྲ་ཞིག་ལ་ང་དང་ངའི་
གྲོགས་པོ་Rརྩྭ་སེ་ཏུང་གིས་གྲོང་གསེབ་ཏུ་ཉིན་གང་འཁྱམས་རྗེས་ས་སྲོད་དུ་པཱ་
ལིར་ལོག་ཡོང་བ་ཡིན། ང་ཚོར་ལས་ཀ་མེད་པས་སྡོད་མ་ཚུགས་པར་ཝ་ལི་ཨེ་
ཏན་ཟློས་གར་ཁང་དུ་ཟློས་གར་བལྟ་བར་ཕྱིན་པ་ཡིན།
འཁྲབ་མཚམས་ཀྱི་ངལ་གསོའི་དུས་ཤིག་ལ་ང་ཚོས་བར་ཁྱམས་སུ་ངལ་
གསོ་བར་ཕྱིན་པས་གཟུགས་དཔངས་མཐོ་བའི་བུ་མོ་ཞིག་ཉེ་འགྲམ་ནས་ཕྱིན་པ་
མཐོང་བྱུང༌། ངའི་གྲོགས་པོས་ཁོང་མོར་ལག་བརྡ་ཞིག་བྱས་སོང་།
“ཁྱེད་རང་སུ་ལ་ལག་བརྡ་བྱེད་ཀྱི་ཡོད”ཅེས་ངས་ཁོ་ལ་སྐད་ཆ་དྲིས།
ཧྥ་རན་སིའི་མི་ནད་ན་རྗེས་ལུས་གསོ་བའི་གོམས་གཤིས་ཤིག
O
72



ཁོས་“མཱ་ཀེ་ལི་ཐེ་ཀཱ་ཏི་ཨས་ལ་ལག་བརྡ་བྱེད་ཀྱི་ཡོད”ཟེར། །
“ཁོང་མོའི་བཟོ་ལྟར་འགྱུར་ལྡོག་ཆེན་པོ་བྱུང་འདུག་པས་ངས་ཧ་ལམ་
ཁོང་མོ་ངོ་ཤེས་ཀྱི་མི་འདུག” ཅེས་སེམས་འགུལ་ཐེབས་པའི་ངང་བཤད་པ་ཡིན།
ང་སེམས་འགུལ་ཐེབས་དགོས་དོན་གང་ཡིན་ཅུང་ཟད་སོང་རྗེས་ཁྱེད་རང་གིས་
མཁྱེན་གྱི་རེད། །
“ཁོང་མོར་སྙུན་གཞི་ཐེངས་ཤིག་ཕོག་མྱོང་བས་ཉམ་ང་བའི་བུ་མོ་དེ་ཕལ་
ཆེར་དུས་ཚོད་རིང་པོ་གསོན་གྱི་མ་རེད་”
སྐད་ཆ་དེ་ཚོ་ངས་ཁ་སང་རང་ཐོས་པ་དང་འདྲ་བར་གསལ་ལྷང་ངེར་ངེས་
འདུག་
གྲོགས་པོ། ཁྱེད་རང་གིས་མཁྱེན་དགོས་པར་ལོ་གཉིས་ཀྱི་རིང་ང་ལ་བུ་མོ་
དེ་ཐུག་རིམ་བཞིན་བརྗོད་མི་ཤེས་པའི་ཚོར་སྣང་ཞིག་ཡོང་གི་འདུག
ང་ཧ་གོ་འདི་གོ་མེད་པར་གདོང་མདོག་སྐྱ་བོར་འགྱུར་བ་དང༌། སྙིང་ཁ་
ཤུགས་ཆེར་འཕག་གི་ཡོད། ང་ལ་གྲོགས་པོ་ཞིག་ཡོད་པ་དེ་ནི་གསང་རྩལ་ཞིབ་
འཇུག་བྱེད་མཁན་ཡིན། ཁོང་གིས་ངའི་ཚོར་སྣང་དེ་རིགས་ལ་ “ལུས་ རྒྱུག་
མཛའ་ཤུགས་”ཟེར། ངས་ནི་ཧ་ཅང་སྟབས་བདེའི་ངང་ང་རང་མཱ་ཀེ་ལི་ཐེར་
དགའ་པོ་བྱེད་དགོས་པ་ལས་ལ་བསྐོས་ཡོད་པར་ཡིད་ཆེས་བྱས་ཤིང༌། དོན་དེ་
ང་ལ་སྔོན་ཚོར་བྱུང་། །
ཁོང་མོས་ང་ལ་བག་ཆགས་ཟབ་མོ་བཞག་བྱུང་། དོན་དེ་ངའི་གྲོགས་པོ་
ཁ་ཤས་ཀྱིས་དངོས་སུ་མཐོང་ཡོད། ཁོང་ཚོས་ངའི་བག་ཆགས་དེ་སུའི་ས་ནས་
བྱུང་བ་ཤེས་སྐབས་རྟག་པར་ཧབ་ཆ་ཆེན་པོ་བྱེད། །
ང་ལ་ཉོ་ཚོང་ཐང་ཆེན་དུ་ཡོད་པའི་ཤུས་སེ་ཚོང་ཁང་གི་སྒོ་འགྲམ་དུ་ཁོང་
མོ་ཐེངས་དང་པོ་ཐུག་བྱུང༌། ཐོག་མེད་འཁོར་ལོ་བཞི་ལྡན་གྱི་ཤིང་རྟ་དེ་གར་
བཞག་ཡོད་པ་དང་། ལུས་ཡོངས་ལ་གྱོན་ཆས་དཀར་པོ་གོན་པའི་བུད་མེད་
ཅིག་ཤིང་རྟ་འཁོར་ལོའི་ནང་ནས་ བབས་ཤིང༌། ཁོང་མོ་ཚོང་ ཁང་ནང་དུ་
13



འཛུལ་དུས་སྨོན་སྒྲ་ཆུང་ངུ་ཞིག་ཀྱང་ལངས་སོང་། འོན་ཀྱང་ང་ནི་དེ་གར་ས་ལ་
བཙུགས་པ་ལྟར་ཁོང་མོ་འཛུལ་བ་ནས་མ་ཐོན་བར་འགུལ་ཙམ་བྱེད་རྒྱུ་ཡང་
བརྗེད་འདུག ངས་སྒེའུ་ཁུང་གི་ཕྱི་ནས་ཁོང་མོས་ཚོང་ཁང་ནང་དངོས་པོ་
འདེམས་ཉོ་བྱེད་པར་བལྟས་པ་ཡིན། མ་གཞི་ང་ཡང་འཛུལ་ཆོག་མོད། ཡིན་
ནའི་འཛུལ་ཕོད་མ་བྱུང་། ངས་བུད་མེད་དེ་གང་འདྲ་ཞིག་ཡིན་པ་མི་ཤེས་པས་
ཁོང་མོས་ང་ཚོང་ཁང་ནང་འཛུལ་ཡོང་དགོས་དོན་རྟོགས་ན་ཁོང་ཁྲོ་ཟ་གི་རེད་
སྙམ། འོན་ཀྱང་སྐབས་དེ་དུས་ངའི་སེམས་ལ་ཁོང་མོ་རྗེས་མ་ཡང་འཕྲད་སྲིད་
པ་དྲན་མ་བྱུང་། །
ཁོང་མོའི་རྒྱན་གོས་ཡ་ རབས་ཚུལ་དང་མཐུན་ པ་ སྟེ། ལུས་ལ་མཐའ་
ཆགས་མེ་ཏོག་གིས་བརྒྱན་པའི་སང་རས་ཞིབ་པོའི་སྨད་གཡོག་རིང་པོ་ཞིག་གོན་
ཡོད་པ་དང་། དཔུང་པར་རྒྱ་གར་གྱི་སྟོད་ལྟེ་གྲུ་བཞི་ཞིག་གོན་ཡོད་པ་དེའི་ཟུར་
བཞི་ཚང་མ་གསེར་སྐུད་ཀྱི་མཐའ་ཆགས་དང་དར་སྐུད་ཀྱིས་དུབ་པའི་མེ་ཏོག་
གིས་བརྒྱན་འདུག མགོ་ལ་དབྱི་ཊ་ལིའི་རྩ་ཞུ་ཞིག་གྱོན་ཡོད་པ་མ་ཟད། ད་
དུང་ལག་གདུབ་ཅིག་ཀྱང་གོན་ཡོད་པ་དེ་ནི་སྐབས་དེ་དུས་དར་སོ་བྱེད་བཞིན་
པའི་གསེར་ཐག་རེད།
ཁོང་མོ་སླར་ཡང་རང་ཉིད་ཀྱི་ཐོག་མེད་ཤིང་རྟ་འཁོར་ལོར་བསྡད་ནས་
ཕྱིན་སོང་། །
ཚོང་ཁང་གི་ཚོང་གཡོག་གཞོན་ནུ་ཞིག་གིས་སྒོ་འགྲམ་དུ་ལངས་ནས་རྒྱུན་
གོས་ཚུལ་དང་མཐུན་པའི་སྐུ་མགྲོན་མཛེས་མ་དེའི་ཤིང་རྟ་འཁོར་ལོར་མིག་སྐྱེལ་
བྱེད། ངས་ཁོའི་འགྲམ་དུ་བཅར་ཏེ་བུ་མོ་དེའི་མིང་ལ་གང་ཟེར་བ་སྐད་ཆ་དྲིས་
པ་ཡིན།
ཁོས་“ཁོང་མོ་སྲས་མོ་མཱ་ཀེ་ལི་ཐེ་ཀཱ་ཏི་ཨས་རེད་”ཅེས་ལན་བཏབ། །
ངས་ཁོང་མོའི་སྡོད་གནས་འདྲི་མ་ཕོད་པར་གནས་དེ་ནས་ཁ་བྲལ་བ་ཡིན།
དེ་སྔོན་ང་ལ་སྣང་འཆར་མང་པོ་ཡོང་མྱོང་ཡང་ཅུང་ཟད་སོང་རྗེས་ཚང་མ་



བརྗེད་ཀྱི་ཡོད། ཡིན་ནའི་ཐེངས་འདི་ནི་མི་དངོས་བྱ་དངོས་ཡིན་སྟབས་བག་
ཆགས་དེ་རྒྱུན་དུ་ངའི་ཀླད་པའི་ནང་གནས་པས་ངས་གང་ས་གང་དུ་གྱོན་ཆས་
དཀར་པོ་གོན་པའི་རབ་མཛེས་མ་དེ་འཚོལ་བར་སོང་།
ཉིན་ཤས་འདས་རྗེས་དགོད་བྲོའི་གླུ་གར་ཁང་དུ་གཞི་རྒྱ་ཆེ་བའི་འཁྲབ་
སྟོན་ཞིག་འདུག་པས་ངས་དེ་གར་ཕྱིན་པ་ཡིན། ངས་སྡིངས་ཆའི་མདུན་ཟུར་གྱི་
ཟུར་བཞུགས་ཁང་ནང་མཐོང་བའི་མི་དང་པོ་དེ་ནི་མཱ་ཀེ་ལི་ཐེ་ཀཱ་ཏི་ཨས་རེད།
ངའི་གཞོན་ནུ་རོགས་པ་དེས་ཀྱང་ཁོང་མོ་ངོ་ཤེས་སོང་། གང་ལགས་ཟེར་
ན། ཁོས་ཁོང་མོའི་མིང་བོས་ནས་ང་ལ་བཤད་དོན། །
“ཁྱེད་རང་ལྟོས་དང༌། བུ་མོ་མཛེས་མ་དེ་”
སྐབས་དེ་དུས་ཏག་ཏག་མཱ་ཀེ་ལི་ཐེས་རྒྱང་ཤེལ་བཟུང་ནས་ང་ཚོའི་ཕྱོགས་
ལ་བལྟ་ཞིང་། ཁོང་མོས་ངའི་གྲོགས་པོ་མཐོང་སྟེ་ཁོ་ལ་འཛུམ་དམུལ་ཙམ་བྱས་
པ་དང་། ཁོང་མོར་བལྟ་བར་ཡོང་དགོས་པའི་ལག་བརྡ་བྱེད། །
ཁོས་ང་ལ་“ང་ཁོང་མོར་འཚམས་འདྲི་ཞུ་བར་ཕྱིན་ཏེ་ཁྱུག་ཙམ་ནས་ལོག་
ཡོང་གི་ཡིན”ཟེར།
ང་རང་དབང་མེད་པར་ཁོ་ལ་“ཁྱེད་རང་དངོས་གནས་བསོད་བདེ་རེད་”
ཅེས་ཤོད་པར་ཐལ།
“ག་རེའི་བསོད་བདེ་རེད་དམ་”
“ཁྱེད་རང་བུ་མོ་དེར་འཚམས་འདྲི་ཞུ་བར་འགྲོ་ཐུབ་པས་རེད་”
“ཁྱེད་རང་ཁོང་མོར་དགའ་སྣང་སྐྱེས་པ་མ་རེད་དམ”
“མ་རེད་”ཅེས་ངས་ངོ་གདོང་དམར་པོའི་ངང་ཁོ་ལ་སྨྲས། གང་ལགས་
ཟེར་ན༑ དེ་དུས་ང་དངོས་གནས་ག་བྱེད་འདི་བྱེད་མེད་པར་གྱུར་པས་ “ ཡིན་
ནའི་ངོ་ཤེས་འདོད་ཆེན་པོ་འདུག”ཅེས་ཤོད་དགོས་བྱུང་།
“ང་དང་མཉམ་དུ་ཤོག ངས་ཁྱེད་རང་ངོ་སྤྲོད་བྱས་ཆོག་”
“སྔོན་ལ་ཁོང་མོ་མོས་མཐུན་ཡོད་མེད་འདྲི་བར་སོང་དང་”



“ཨ་ཙི། ཁྱད་མཚར་བ་ལ། ཁོང་མོར་འཚེར་སྣང་བྱེད་དགོས་མ་རེད།
ཤོག་”
ཁོའི་སྐད་ཆ་དེས་ང་སྐྱིད་པོ་རྩ་བ་ནས་མ་བྱུང༌། དེ་ནི་ང་རང་མཱ་ཀེ་ལི་
ཐེར་བརྩེ་དུང་དེ་འདྲ་བཅངས་རིན་མེད་པའི་དཔང་རྟགས་བྱས་མི་ཡོང་ངམ་
སྙམ་པའི་དོགས་སྣང་སྐྱེས་པས་རེད།
ཨའར་གླེང་སི་ཁཱར་)གྱིས་《དུ་བ་དང་སྨུག་པ་》ཞེས་པའི་སྒྲུང་དེབ་ཅིག་
གི་ནང་གསུངས་པར། ཉིན་ཞིག་གི་མཚན་མོ་སྐྱེས་པ་ཞིག་གིས་ཤིན་ཏུ་མཛེས་
པའི་བུད་མེད་ཅིག་གི་རྗེས་སྙེག་བཞིན་ཡོད། བུད་མེད་ དེའི་གཟུགས་བྱད་
མཛེས་པ་དང༌། བཞིན་རས་ མཚར་ བས་ ཁོས་ མཐོང་ མ་ ཐག་ ཡིད་ ཀྱི་རྟ་ ཕོ་
དབང་མེད་དུ་ཤོར། བུད་མེད་དེའི་ལག་པར་འོ་སྦྱོར་ཙམ་བྱེད་ཆེད་ཁོ་ལ་ལས་
ཀ་ཐམས་ཅད་བྱེད་རྒྱུའི་སྟོབས་ཤུགས་དང༌། ཐམས་ཅད་ལས་རྣམ་པར་རྒྱལ་
རྒྱུའི་སྙིང་སྟོབས། ཐམས་ཅད་ཁྱད་བསད་བྱེད་རྒྱུའི་དཔའ་ངར་རྙེད། བུད་
མེད་དེས་རང་གི་གྱོན་གོས་ལ་འདམ་བག་འགོས་ཡོང་སྙམ་ནས་སྨད་གཡོག་བརྗེ་
ཙམ་བྱས་པས་མི་རྣམས་ཡིད་དབང་འཕྲོག་པའི་སྦྱིན་པ་ཡུག་ཙམ་ཐོན་སྟབས་ཁོ་
ཧ་ལམ་བལྟ་ཙམ་ཡང་བྱེད་མ་ཕོད། ཁོས་གང་འདྲ་བྱས་ཏེ་བུད་མེད་དེ་རག་
ཐབས་བྱེད་པའི་རྨི་ལམ་རྨི་བའི་སྐབས་ན་བུད་མེད་དེས་ལམ་ཟུར་ཞིག་ཏུ་ཁོ་
སྒུག་ནས་ཁོ་ལ་ཐོག་སྟེང་གི་ཁོང་མོའི་ཁྱིམ་དུ་འགྲོ་འདོད་ཡོད་མེད་སྐད་ཆ་དྲིས་
པས་ཁོས་ཁ་ཕྱིར་བསྐོར་ནས་ཁྲོམ་ལམ་བརྒྱུད་བློ་ཕངས་ཉམས་ཤོར་ངང་རང་
ཁྱིམ་དུ་ལོག །
ངས་ཞིབ་འབྲི་དུམ་བུ་དེ་བློ་ལ་ངེས་ཡོད། མ་གཞི་ང་བུད་མེད་དེའི་ཆེད་
དུ་དཀའ་ངལ་མྱོང་འདོད་ཤིན་ཏུ་ཆེ་མོད། ཁོང་མོས་ལམ་སེང་ང་དང་ལེན་
བྱེད་པར་སེམས་ཁྲལ་སྐྱེ་བ་དང་། བྲེལ་འཚབ་ངང་ང་ལ་དགའ་པོ་བྱེད་པར་
ཨའར་ཧྥེན་སི་ཀཱར་(1808——1890)ནི་ཧྥ་རན་སིའི་གསར་འགྱུར་འགོད་མཁན་དང་རྩོམ་རིག་པ་ཡིན་
0
76



དོགས་བྱུང་། ང་ཡུན་རིང་སྒུག་སྡོད་བྱས་ཏེ་དཀའ་ཉེན་གྲངས་མེད་བརྒྱུད་རྗེས་
ད་གཟོད་གཞི་ནས་བརྩེ་དུང་དེ་ཐོབ་འདོད་ཆེ། ང་ཚོ་སྐྱེས་པ་འདི་རིགས་ཀྱི་
གཤིས་ཀ་དེ་འདྲ་རེད། གལ་སྲིད་ང་ཚོའི་ཀླད་པའི་ནང་གི་བཀོད་པར་སྙན་
ངག་གི་བྲོ་བ་ཕྲན་ཙམ་ལྡན་ན་རྣམ་ཤེས་ཀྱི་འཕྲུལ་སྣང་དེ་ལུས་ཕུང་གི་འདོད་
ཆགས་ལས་བརྒལ་ཏེ་ད་གཟོད་བདེ་སྐྱིད་རྫོགས་མེད་ཐོབ་པའི་ཚོར་སྣང་ཡོང་གི་
རེད། །
མདོར་ན། གལ་ཏེ་མི་ཞིག་གིས་ང་ལ་“དོ་དགོང་བུད་མེད་དེ་ཁྱེད་རང་ལ་
ཐོབ་ཀྱི་རེད། ཡིན་ནའི་སང་ཉིན་མིས་ཁྱེད་རང་གསོད་ཀྱི་རེད” ཟེར་ན་ངས་
དང་ལེན་བྱེད་མོད། གལ་ཏེ་མི་ཞིག་གིས་ང་ལ་“ལུ་ཡི་0བཅུ་བཏང་ཚེ་ཁྱེད་
ནང་ཁོང་མོའི་ཟུར་བསྟེན་ཆུང་མ་བྱས་ཆོག་གི་རེད”ཟེར་ན་ངས་ཁས་མི་ལེན་པ་
མ་ཟད། ཕྲུ་གུ་ཞིག་གཉིད་ལས་སད་དུས་མཚན་མོ་རྨི་ལམ་དུ་རྨིས་པའི་ཕོ་བྲང་
གི་མཁར་རྫོང་དག་ཤུལ་མེད་དུ་གྱུར་པ་ལྟར་ངས་ཆེས་ཆེར་ངུ་སྲིད།
འོན་ཏེ་ང་ཁོང་མོ་ངོ་ཤེས་འདོད་ཆེ། དེ་ནི་ཁོང་མོ་མི་གང་འདྲ་ཞིག་ཡིན་
མིན་ཤེས་རྒྱུའི་ཐབས་ཤེས་གཅིག་པུ་དེ་རེད།
དེས་ན་ངས་གྲོགས་པོར་སྔོན་ལ་ངེས་པར་དུ་མཱ་ཀེ་ལི་ཐེའི་མོས་མཐུན་ཐོབ་
པར་བྱེད་པ་དང་། དེ་རྗེས་ང་ ཁོང་མོར་ངོ༌སྤྲོད་བྱེད་རོགས་བཤད་པ་ཡིན།
ངས་རང་ཉིད་གཅིག་པུ་བར་ཁྱམས་སུ་ཕར་འཆམ་ཚུར་འཆམ་བྱས་ཤིང༌། ཁོང་
མོས་ང་མཐོང་གྲབས་ཡོད་ཀྱང་ང་ནི་ཁོང་མོ་དང་འཕྲད་དུས་རྣམ་འགྱུར་གང་
ཞིག་སྟོན་དགོས་མིན་ད་དུང་ཡང་མ་ཤེས་པར་ལུས་ཡོད།།
ངས་གང་ཐུབ་ཅི་ཐུབ་ཀྱིས་ཁོང་མོར་ཤོད་རྒྱུའི་སྐད་ཆ་སྔ་ས་ནས་བསམ་བློ་
བཏང་བ་ཡིན།
བརྩེ་དུང་ནི་ངོ་མ་དྭངས་གཙང་ལྷད་མེད་ཅིག་རེད་ཨང་།
(0) ཧྥ་རན་སིས་དེ་སྔ་སྤྱོད་པའི་གསེར་ཊམ་སྟེ། རིན་ཐང་ཧྥ་ལའང་ཉི་ཤུ་ཙམ་ཡིན།
11



དུས་ཚོད་རིང་པོ་མ་ཕྱིན་གོང་ངའི་གྲོགས་པོ་མར་བབས་སླེབས་བྱུང་།
ཁོས་ང་ལ་“ཁོང་མོས་ང་ཚོ་སྒུག་བསྡད་ཡོད་”ཟེར།
“ཁོང་མོ་གཅིག་པུ་རེད་དམ་”
“རོགས་པ་བུད་མེད་ཅིག་འདུག་”
“སྐྱེས་པ་མི་འདུག་གམ་”
“ མི་འདུག་”
“ང་ཚོ་འགྲོ”
ངའི་གྲོགས་པོས་ཟློས་གར་ཁང་གི་ཕྱི་སྐོར་ཕྱོགས་ནས་ཕྱིན།
“ཝ་ཡེ། ཕ་གི་ནས་འགྲོ་དགོས་མ་རེད་དམ”ཞེས་ངས་ཁོ་ལ་བཤད། །
“ང་ཚོ་མངར་ཆ་ཞིག་ཉོ་བར་འགྲོ། ད་གིན་མཱ་ཀེ་ལི་ཐེས་ང་ལ་མངགས་
-
ང་ཚོས་ཟློས་གར་ཁང་གི་བར་ཁྱམས་ནང་བཙུགས་པའི་མངར་ཆའི་ཚོང་
ཁང་ཞིག་གི་ནང་དུ་ཕྱིན། །
ང་དངོས་ནས་ཚོང་ཁང་ཧྲིལ་པོ་ཉོ་འདོད་པར་གྱུར། ངས་ལག་ཁུག་ནང་
བླུགས་ཆོག་པའི་དངོས་པོ་གང་ཞིག་ཉོ་རྒྱུར་མིག་བལྟ་བྱེད་སྐབས་ངའི་གྲོགས་
པོས་“ རྒུན་འབྲུམ་བྱི་རིལ་རྒྱ་མ་གང”ཞེས་ཁ་བསངས།
“ཁྱེད་རང་གིས་ཁོང་མོ་དངོས་པོ་འདི་ཟ་རྒྱུར་དགའ་ཡོད་པ་ཤེས་ཀྱི་ཡོད་
དམ་”
“ཁོང་མོ་མངར་ཆ་གཞན་གཏན་ནས་ཟ་གི་མ་རེད། དེ་ནི་ཚང་མས་ཤེས་
གསལ་རེད་”
“ཡོང་ང་” ང་ཚོ་ཚོང་ཁང་ནས་ཐོན་དུས་ཁོས་མུ་མཐུད་“ ངས་ཁྱེད་
རང་བུ་མོ་གང་འདྲ་ཞིག་ལ་ངོ་སྤྲོད་བྱེད་པ་ཁྱེད་རང་གིས་ཤེས་སམ། ཁྱེད་རང་
མི་དྲག་གི་ལྕམ་ཞིག་ལ་ངོ་སྤྲོད་བྱེད་ཀྱི་རེད་མ་སོམས། ཁོང་མོ་སྨད་འཚོང་མ་
ཞིག་རེད། སྨད་འཚོང་མ་འཕྲུལ་མེད་ཅིག་རེད། གྲོགས་པོ་ཁྱེད་རང་འཚེར་



སྣང་བྱེད་མི་དགོས། ག་རེ་ཤོད་འདོད་ནའི་བཤད་ན་འགྲིག་”
“ཡོང་ང་། ཡོང་ང་”ཞེས་ངས་འཚབ་འཚུབ་ངང་བཤད།
ངས་གྲོགས་པོའི་རྗེས་སུ་སྙེག་བཞིན་སེམས་པར་ངའི་སེམས་རྩ་འཁོལ་པོ་
འདི་ཕལ་ཆེར་འཇགས་གྲབས་ཡོད་པ་འདྲ་སྙམ། །
ང་ཟུར་བཞུགས་ཁང་ནང་འཛུལ་སྐབས་མཱ་ཀེ་ལི་ཐེས་སྐད་ཤུགས་ཆེན་
པོས་གད་མོ་དགོད་བྱུང༌། །
འོན་ཀྱང་ང་ནི་ཁོང་མོ་གདོང་གློད་པར་བལྟ་འདོད་ཆེ།
ངའི་གྲོགས་པོས་ང་ཁོང་མོར་ངོ་སྤྲོད་བྱས་ཤིང༌། མཱ་ཀེ་ལི་ཐེས་ང་ལ་མགོ་
ལྕོག་ཙམ་བྱས་རྗེས་“འོ་ན་ངའི་མངར་ཆ་”ཞེས་བརྗོད།
“འདིར་ཡོད་”
མངར་ཆ་ལེན་དུས་ཁོང་མོས་ང་ལ་བལྟ་ཙམ་བལྟ་ཙམ་བྱས་པས་ངའི་མི་
ཟུང་ཐུར་དུ་དུད་ཅིང༌། ངོ་གདོང་དམར་པོར་གྱུར། །
ཁོང་མོས་གཟུགས་པོ་ཀྱོག་ཙམ་བྱས་ཏེ་འཁྲིས་སུ་ཡོད་པའི་བུ་མོ་དེའི་རྣ་
འགྲམ་དུ་སྐད་ཆ་ཤབ་ཤུབ་འགའ་བཤད་རྗེས་གཉིས་ཀས་སྐད་ཤུགས་ཆེན་པོའི་
ངང་གད་མོ་དགོད། །
ང་ཁོང་མོ་ཚོའི་དགོད་ཡུལ་དུ་གྱུར་པ་བརྗོད་མི་དགོས། ངའི་ཅི་བྱ་གཏོལ་
བྲལ་གྱི་ངང་ཚུལ་དེར་དེ་བས་ཁོང་མོ་གད་མོ་རྫོགས་མེད་ཤོར་བ་འདྲ། དེ་དུས་
མ་གཞི་ནས་ང་ལ་ཟུར་བསྟེན་སྙིང་སྡུག་ཅིག་ཡོད་པ་དེ་ཁྱིམ་ཆུང་གི་གཡུ་ཡིན་
ཞིང་། གཤིས་ཀ་འཇམ་ལ་བརྩེ་དུང་ཟབ། ཁོང་མོའི་བརྩེ་དུང་ཆེ་བའི་གཤིས་
ཀ་དང་། སེམས་གདུང་གི་མཛའ་ཡིག་ལ་ང་རྟག་ཏུ་གད་མོ་ཤོར་གྱི་ཡོད། ངའི་
སྐབས་དེ་དུས་ཀྱི་ཚོར་སྣང་ལས་ད་གཟོད་གཞི་ནས་ངས་དེ་སྔོན་ཁོང་མོར་འཛིན་
པའི་རྣམ་འགྱུར་གྱིས་ཁོང་མོར་སྡུག་བསྔལ་ཆེན་པོ་བཟོས་ཡོད་པ་རྟོགས་པས་
དེས་ན་དུས་ཚོད་སྐར་མ་ལྔའི་རིང་ང་བུ་མོ་སུ་ལའང་དགའ་པོ་བྱེད་མྱོང་མེད་
པའི་མི་ཞིག་དང་འདྲ་བར་ཁོང་མོར་དགའ་བར་གྱུར། །



མཱ་ཀེ་ལི་ཐེས་རྒུན་འབྲུམ་བྱི་རིལ་ཟ་བཞིན་ང་ལ་སླར་ཁ་ཡ་མི་བྱེད།
ངའི་ངོ་སྤྲོད་མཁན་གྱིས་ང་ཅི་བྱ་གཏོལ་མེད་ཀྱི་གནས་ལ་ལྷུང་དུ་འཇུག་མི་
འདོད། །
ཁོས་“མཱ་ཀེ་ལི་ཐེ། གལ་ཏེ་སྐུ་ཞབས་དཱི་ཝར་གྱིས་ཁྱེད་རང་ལ་སྐད་ཆ་མི་
ཤོད་ན་ཁྱེད་རང་ཡང་ཡ་མཚན་གནང་མི་དགོས། ཁྱེད་རང་གིས་ཁོང་ག་བྱེད་
འདི་བྱེད་མེད་པ་བཟོས་པ་དང་། སྐད་ཆ་ག་རེ་ཤོད་དགོས་མིན་ཡང་མི་ཤེས་པ་
བཟོས་པ་རེད་”ཅེས་བཤད་སོང་།
“ངས་བལྟས་ན་ཁྱེད་རང་ནི་རང་ཉིད་གཅིག་པུ་ཕེབས་ན་ཆོ་མེད་པར་
དགོངས་ཏེ་ད་གཟོད་སྐུ་ཞབས་འདི་ཕེབས་རོགས་སུ་གདན་ཞུས་བྱས་པ་རེད་”
ངས་“གལ་ཏེ་དངོས་འབྲེལ་དེ་འདྲ་ཡིན་ན་ངས་ཨོ་ནའེ་སེ་ཐེ་ངོ་སྤྲོད་
གནང་ཆོག་པའི་རེ་བ་འདོན་པར་གཏོང་གི་མ་རེད་” ཅེས་མཐར་ཁ་གྲགས་པ་
ཡིན།
“དེ་ཕལ་ཆེར་དུས་ཚོད་ལྟས་ངན་འདི་རིང་དུ་གཏོང་རྒྱུའི་ ཐབས་ཤིག་
ཡིན་གྱི་རེད་”
སུ་ཞིག་དེ་སྔོན་མཱ་ཀེ་ལི་ཐེ་འདྲ་བའི་བུ་མོ་དང་འགྲོ་འོང་ཕྲན་བུ་བྱེད་མྱོང་
ཡོད་ན་དེས་ཁོང་མོ་ཚོ་སྨྱོ་རྫུ་ལྐུགས་རྫུ་འདེབས་རྒྱུར་དགའ་པོ་ཡོད་པ་དང༌།
ཁོང་མོ་ཚོ་དང་ཐོག་མར་འཕྲད་པའི་མི་ལ་ཀུ་རེ་རྩེད་རྒྱུར་དགའ་པོ་ཡོད་པ་ཤེས་
ཀྱི་རེད། ཁོང་མོ་ཚོ་ཉིན་ལྟར་ཐུག་པའི་མི་དེ་ཚོའི་བརྙས་བཅོས་ལ་བཟོད་སྒོམ་
མི་བྱེད་ཀ་མེད་རེད། དེ་ནི་བརྙས་བཅོས་དེ་དག་ལ་འཁོན་ལན་སློག་པ་ཞིག་
ཡིན་པ་གདོན་མི་ཟ།
དེར་བརྟེན་ཁོང་མོ་ཚོར་ཁ་གཏད་འཇལ་དགོས་ན་ཁོང་མོ་ཚོའི་འཁོར་
རྒྱུའི་ནང་གི་མིའི་གོམས་གཤིས་བེད་སྤྱོད་བྱེད་དགོས། འོན་ཏེ་གོམས་གཤིས་དེ་
རིགས་ང་ལ་མེད། ཡང་བསྐྱར་ཞུས་ན། ངས་མཱ་ཀེ་ལི་ཐེར་འཛིན་པའི་སྔོན་
མའི་བལྟ་སྟངས་དེས་ཁོང་མོའི་ཀུ་རེར་དོ་སྣང་ཆེ་དྲགས་པས་བུད་མེད་དེའི་
80



ཕྱོགས་གང་ཅིའི་ཐད་སྣང་མེད་དུ་གཏོང་མི་ཐུབ། དེས་ན་ངས་ཡར་ལངས་པ་
དང༌། འགེབས་དཀའ་བའི་ཡི་ཆད་ཀྱི་སྐད་གདངས་ཐོག་ནས་ཁོང་མོར་བཤད་
，
དོན།
“ལྕམ་སྐུ་ཞབས། གལ་ཏེ་ཁྱེད་རང་གིས་ང་མི་འདི་འདྲ་ཞིག་ཏུ་ངོས་
འཛིན་གནང་གི་ཡོད་ན་ཁྱེད་རང་ངའི་ཧོལ་རྒྱུག་ལ་དགོངས་པ་མ་ཚོམས་ཞུ་རྒྱུ་
ཙམ་དུ་ཟད་སོང་། ང་ཁྱེད་རང་ལ་ཞལ་གྱེས་ མི་ཞུ་ཀ་མེད་ཡིན་པ་མ་ཟད།
ངས་རྗེས་མ་ཁྱེད་རང་ལ་ཡང་བསྐྱར་ཧོལ་རྒྱུག་དེ་འདྲ་མི་བྱེད་པའི་ཁས་ལེན་
བྱས་ཆོག”
སྐད་ཆ་བཤད་ཚར་རྗེས་ངས་གུས་བཏུད་ཅིག་ཞུས་ནས་ཐོན་ཡོང་བ་ཡིན།
ངས་ཟུར་ བཞུགས་ ཁང་ གི་ སྒོ་ འཐེན་མ་ ཐག་ བསྟུད་མར་ ཁྲེལ་དགོད་
ཐེངས་གསུམ་བྱས་པའི་སྒྲ་ཐོས་བྱུང༌། སྐབས་དེར་ང་ལ་ངོ་མ་མི་ཞིག་དང་རྡུང་
ཁ་ཐེབས་ན་བསམས་པའི་རེ་བ་བྱུང༌། །
ངས་རང་ཉིད་ཀྱི་སྡོད་གནས་སུ་འོངས།
སྐབས་དེར་འཁྲུབ་ སྟོན་འགོ་ཚུགས་རྒྱུའི་ཐོ་བ་བརྡུངས་པའི་སྒྲ་གྲགས་
བྱུང༌།
ཨོ་ནའེ་སེ་ཐེ་ཡང་ངའི་འགྲམ་དུ་འོངས།
“ཁྱེད་རང་ག་རེ་བྱས་པ་རེད་དམ”ཞེས་ཁོས་མར་སྡོད་གིན་དུ་“ཁོང་མོ་
ཚོས་ཁྱེད་རང་སྨྱོན་པ་རེད་བསམས་སོང་”ཟེར།
“ང་ཕྱིན་རྗེས་མཱ་ཀེ་ལི་ཐེས་ག་རེ་གསུང་གི་འདུག་གམ་”
“ཁོང་མོ་གད་མོ་ཤོར་སོང། ཁོང་མོས་ང་ལ་ཁྱེད་རང་འདྲ་བའི་མི་དགོད་
བྲོ་པོ་དེ་འདྲ་དེ་སྔ་གཏན་ནས་མཐོང་མྱོང་མེད་ཟེར་གྱི་འདུག ཡིན་ནའི་ཁྱེད་
རང་གིས་ རང་ཉིད་ཕམ་པའི་ངོས་འཛིན་རྩ་བ་ནས་མ་བྱེད། བུ་མོ་དེ་ཚོར་
གཟབ་ནན་དེ་འདྲ་བྱེད་དགོས་དོན་མེད། ཁོང་མོ་ཚོས་ག་རེ་སྤྱོད་ཚུལ་ཡིན་པ་
དང་། ག་རེ་གུས་ཞབས་ཡིན་པ་ཤེས་ཀྱི་མ་རེད། དེ་ནི་ཁྱི་ལ་ཆུ་དྲི་ཞིམ་གཏོར་
81



ན་ཁྱིས་དྲི་ངན་འབའ་ཞིག་ཏུ་ངོས་བཟུང་ནས་ཡུར་ཆུའི་ནང་མཆོངས་ཏེ་སྐལ་
རིལ་བརྒྱབ་ནས་འཁྲུ་བ་དང་གཅིག་པ་རེད་”
“གང་ལྟར་ང་དང་འབྲེལ་བ་ག་རེ་ཡོད་ པ་ རེད་དམ” ཞེས་ངས་ཆེད་
མངགས་སྣང་བ་མེད་པའི་ཚུལ་གྱིས་“ང་སླར་བུ་མོ་དེ་ཐུག་འདོད་མི་འདུག །
གལ་སྲིད་ངས་ཁོང་མོ་ངོ་མ་ཤེས་གོང་ང་ཁོང་མོར་དགའ་པོ་ཡོད་པའི་དབང་དུ་
བཏང་ན་ད་ལྟ་ཁོང་མོ་ངོ་ཤེས་རྗེས་གནས་ཚུལ་འདྲ་གི་མི་འདུག” ཅེས་བཤད་པ་
ཡིན།
“གཡུགས་ ཞོག གང་ ལྟར་ ཉིན་ ཞིག་ ངས་ ཁྱེད་ རང༌ ཁོང་ མོའི་ ཟུར་
བཞུགས་ཁང་ནང་བསྡད་ཡོད་པ་མཐོང་བ་མ་ཟད། ཁྱེད་རང་གིས་ཁོང་མོའི་
ཆེད་དུ་ཁྱིམ་ཐོར་ནོར་བརླག་བྱས་པའི་གནས་ཚུལ་ཡང་ཐོས་ཀྱི་རེད། ཡིན་ནའི་
རང་གིས་བཤད་པ་འགྲིག་འདུག ཁོང་མོར་སློབ་སྦྱངས་མི་འདུག འོན་ཏེ་
ཁོང་མོ་ནི་ལག་པར་ལེན་རིན་ཡོད་པའི་ཟུར་བསྟེན་སྙིང་སྡུག་མཛེས་མ་ཞིག་རེད་
སྟབས་ལེགས་ནས་ཡོལ་བ་ཕྱེ་སོང་། ངའི་གྲོགས་པོས་སླར་གཏམ་གླེང་མི་
བྱེད། ངས་ཁྱེད་རང་ལ་དེ་ཉིན་གར་སྟེགས་ཐོག་ག་རེ་འཁྲབ་སྟོན་བྱས་པ་ཞུ་མི་
ཐུབ། ངས་དྲན་པ་ཞིག་ལ་ངས་ཟམ་མི་ཆད་པར་མགོ་བཀྱག་ནས་མིག་ཟུང་ད་
གིན་བྲེལ་འཚབ་ངང་ཁ་བྲལ་སའི་ཟུར་བཞུགས་ཁང་དེར་བལྟས་པས་དེ་གར་
འཚམས་འདྲི་ཞུ་མཁན་གསར་པ་རྒྱུན་མི་ཆད། །
འོན་ཏེ་མཱ་ཀེ་ལི་ཐེ་ངས་ གཏན་ནས་བརྗེད་མི་ཐུབ་ ཅིང༌། བསམ་བློ་
གཞན་ཞིག་ངའི་ཀླད་པའི་ནང་འཕྱུར་བྱུང་། ངའི་བསམ་པར་ཁོང་མོས་ང་ལ་
བཏང་བའི་དམའ་འབེབས་དང་། ང་རང་ཉིད་ཀྱི་དགོད་བྲོ་བའི་གླེན་རྟགས་དེ་
སེམས་ནང་འཇོག་དགོས་དོན་མི་འདུག་སྙམ། ངས་རང་གིས་རང་ལ་ཁྱིམ་ཐོར་
ནོར་བརླག་ཏུ་ཕྱིན་ཀྱང་བུ་མོ་དེ་ཐོབ་ཐུབ་པ་དང་། ད་གིན་ངས་ལམ་སེང་དོར་
བའི་སྡོད་གནས་དེ་དབང་བ་བྱེད་ཀྱི་ཡིན་ཞེས་བརྗོད།
82



ཟློས་གར་ད་དུང་མཇུག་མ་འགྲིལ། འོན་ཀྱང་མཱ་ཀེ་ལི་ཐེ་དང་ཁོང་མོའི་
གྲོགས་མོ་ཟུར་བཞུགས་ཁང་ནས་བྲལ་སོང་། ང་ཡང་རང་དབང་མེད་པར་རང་
གི་སྡོད་གནས་ལས་བྲལ་དགོས་བྱུང༌། །
“ཁྱེད་རང་འདི་འདྲ་ཟེ་འགྲོ་མཁན་ཡིན་ནམ”ཞེས་ཨོ་ནའེ་སེ་ཐེས་ང་ལ་
དེ་སྐད་དྲིས།
“ ཡིན་”
“ག་རེ་ཡིན་ནམ་”
སྐབས་དེར་ཁོང་གིས་ཟུར་བཞུགས་ཁང་དེ་སྟོང་པ་ཡིན་པ་མཐོང་སོང་།
“སོང་། སོང་། ཁྱེད་རང་རླུང་རྟ་རྒྱུག་པ་དང་བྱ་བ་ལམ་འགྲོ་ཡོང་བ་
ཤོག་”ཟེར། །
ངས་ཟློས་གར་ཁང་ནས་ཐོན་པ་ཡིན།
རྡོ་སྐས་ཐོག་སྨད་གཡོག་ས་ལ་དྲུད་པའི་སྒྲ་དང་གཏམ་གླེང་བྱེད་པའི་སྒྲ་
ཐོས་བྱུང་། ངས་ཟུར་ཞིག་ཏུ་ཡིབས་ནས་བསྡད་པས་གཞོན་ནུ་གཉིས་བུད་མེད་
དེ་གཉིས་དང་མཉམ་དུ་ཕྱིན་སོང་། ཟློས་གར་ཁང་དེའི་ཀ་རིལ་གྱི་བར་ཁྱམས་
ནས་གཡོག་པོ་ཆུང་ཆུང་ཞིག་ཁོང་ཚོ་བསུ་བར་ཡོང་གི་འདུག
“སོང་། ཤིང་རྟ་འཁོར་ལོ་གཏོང་མཁན་ལ་དབྱིན་ཇིའི་ཀོག་ཧྥེའི་ཁང་གི་
སྒོ་འགྲམ་དུ་ང་སྒུག་སྡོད་ཅེས་ཤོད་པར་སོང་། ང་ཚོ་གོམ་པ་སྤོས་ནས་ཡོང་གི་
ཡིན་”ཞེས་མཱ་ཀེ་ལི་ཐེས་དེ་སྐད་བརྗོད་སོང་།
དུས་ཡུན་སྐར་མ་ཁ་ཤས་འདས་རྗེས་ང་བསིལ་གྲིབ་ལྡན་པའི་ལམ་ཆེན་
ཐོག་སོམ་ཉི་སྐྱེས་ནས་སྡོད་དུས་མཱ་ཀེ་ལི་ཐེ་ཀོག་ཧྥེ་ཁང་དེའི་ཁང་པ་ཆེན་པོ་ཞིག་
གི་སྒེའུ་ཁུང་གི་སྒྲོམ་ལ་བསྙེས་ནས་ཁོང་མོའི་ཇ་ཤིང་མེ་ཏོག་ཆུན་པོ་དེའི་འདབ་
མ་རྣམས་རེ་རེ་བཞིན་འཐོག་གིན་ཡོད་པ་མཐོང་བྱུང༌། །
གཞོན་ནུ་གཉིས་ལས་གཅིག་གིས་ཁོང་མོའི་ལྟག་རྒྱབ་ཏུ་ལུས་པོ་གུག་ཙམ་
བྱས་ནས་གསང་གཏམ་གང་ཞིག་བརྗོད་ཀྱིན་འདུག



ངས་ཉེ་འདབས་ཀྱི་གསེར་ཐོག་ཀོག་ཧྥེ་ཁང་ཞིག་གི་ནང་དུ་འཛུལ་བ་དང༌།
ཐོག་ས་གཉིས་པའི་ཚོམས་ཆེན་ནང་ནས་སྒེའུ་ཁུང་དེར་སྡེར་བསྡད་པ་ཡིན། །
མཚན་མོའི་ཆུ་ཚོད་དང་པོའི་ཐོག་མཱ་ཀེ་ལི་ཐེ་དང་ཁོང་མོའི་གྲོགས་པོ་
གསུམ་ཤིང་རྟ་འཁོར་ལོར་འཛེགས་སོང་།
ངས་ཀྱང་སྟབས་བདེའི་ཤིང་རྟ་འཁོར་ལོ་ཞིག་ལ་བསྡད་དེ་ཁོང་མོའི་རྗེས་
སུ་སྙེགས་པ་ཡིན།
ཁོང་མོའི་ཤིང་རྟ་འཁོར་ལོ་ཨཱང་ཐན་ལམ་སྒོ་རྟགས་དགུ་པའི་མདུན་དུ་ཁ་
བཀག་སོང་། །
མཱ་ཀེ་ལི་ཐེས་ཤིང་རྟ་འཁོར་ལོའི་སྟེང་ནས་བབས་ཏེ་རང་ཉིད་གཅིག་པུ་
ཁྱིམ་ལ་ལོག
རང་ཉིད་གཅིག་པུ་ཁྱིམ་ལ་ལོག་པ་དེ་ཕལ་ཆེར་སྟེས་དབང་ཞིག་ཡིན་གྱི་
རེད། འོན་ཏེ་སྟེས་དབང་དེ་ལས་ང་ལ་སྐྱིད་སྣང་ཞིག་ཚོར་བྱུང་།
དུས་དེ་ནས་བཟུང་ང་ལ་ཟློས་གར་ཁང་དང་། ཤང་སེ་ལི་སེ་ལམ་དུ་མཱ་ཀེ་
ལི་ཐེ་ཐུག་པ་དང་། ཁོང་མོ་རྒྱུན་དུ་སྐྱིད་སྣང་ལྡན་ཞིང་། ང་ནི་རྟག་པར་དེ་
འདྲའི་སེམས་འགུལ་གྱིས་གང་།
ཡིན་ནའང་བསྟུད་མར་གཟའ་འཁོར་གཉིས་རིང་ས་ཆ་དེར་ང་ལ་ཁོང་མོ་
འཕྲད་མ་བྱུང་། ངས་རྭ་སེ་ཏུང་འཕྲད་དུས་ཁོ་ལ་ཁོང་མོའི་གནས་ཚུལ་དྲིས་པ་
ཡིན།
“ཉམ་ང་བའི་བུ་མོ་དེ་ནད་ཀྱིས་མནར་འདུག” ཅེས་ཁོས་ང་ལ་ལན་དེ་
སྐད་བཏབ།
“ཁོང་མོར་ནད་ག་རེ་ཕོག་འདུག་གམ་”
“ གློ་ནད་ཕོག་འདུག ཁོང་མོས་ སྐྱེལ་བའི་འཚོ་བ་དེ་རིགས་ནད་དེ་
བཅོས་རྒྱུར་ཕན་པ་སྤུ་ཙམ་ཡང་མེད། ཁོང་མོ་མལ་ཁྲིའི་སྟེང་དུ་ཤི་སྒུག་བརྒྱབ་
ནས་བསྡད་འདུག”
84



དངོས་གནས་ མི་ སེམས་ རྟོགས་ དཀའ། ང་ ནི་ ཁོང་ མོའི་ ནད་ གཞིའི་
གནས་ཚུལ་ཐོས་དུས་སེམས་སུ་དགའ་སྣང་ཡང་ཅུང་ཟད་སྐྱེས་བྱུང་། །
ངས་ཉིན་ལྟར་ཁོང་མོའི་ནད་གཞིའི་གནས་ཚུལ་འདྲི་བར་འགྲོ་གི་ཡོད།
འོན་ཀྱང་ངས་ངའི་མིང་འབྲི་རུ་མ་བཅུག་ལ་མིང་ཤོག་ཀྱང་བཞག་མེད། ངས་
ཐབས་ཤེས་དེ་འདྲ་བརྒྱུད་ཁོང་མོ་དྲག་སྐྱེད་བྱུང་བ་དང༌། རྗེས་སུ་པཱ་ཉེར་དུ་
ཕྱིན་པའི་གནས་ཚུལ་ཤེས་རྟོགས་བྱུང་།
དུས་ཚོད་འདས་པ་དང་འབྲེལ་གལ་ཏེ་ངས་ཁོང་མོ་བརྗེད་མེད་ནའང་
ཁོང་མོས་ང་ལ་བཞག་པའི་བག་ཆགས་དེ་རིམ་བཞིན་ཆུང་དུ་སོང་། ངས་ཕྱི་
ཕྱོགས་སུ་ཡུལ་སྐོར་དུ་ཕྱིན་པ་དང་། གཉེན་ཉེ་དང་འགྲོ་འོང་བྱས་པ། འཚོ་
བའི་ནང་གི་དོན་བྱ་ཙག་ཙིག་དང་ནམ་རྒྱུན་གྱི་ལས་ཀ་བཅས་ཀྱིས་ངས་ཁོང་མོ་
དྲན་རྒྱུ་ཆུང་དུ་བཏང་སོང་། མ་གཞི་ངའི་སེམས་ནང་སྐབས་དེའི་ལྟེས་དབང་
གི་ཐུག་འཕྲད་དེ་དྲན་ཀྱང་དེ་ནི་སྐབས་ཤིག་བརྩེ་དུང་ལ་ངར་ལངས་པ་ཙམ་དུ་
བརྩི་གི་ཡོད། བྱ་བ་དེ་རིགས་ལོ་ན་གཞོན་ཞིང་གོ་ཤེས་མེད་པའི་གཞོན་ནུའི་
ནང་རྒྱུན་དུ་མཆིས་པས་སྤྱིར་ན་ཚང་མ་ཆུ་སྒྲོལ་ཟམ་བརྗེད་ལྟར་གད་མོ་དགོད་
ཙམ་ལས་སྣང་འཇོག་མི་བྱེད།
དེ་ཡང་ངས་སྔར་སོང་གི་བརྩེ་དུང་བརྗེད་པར་ཧ་ལས་རྒྱུ་གང་གང་མེད།
གང་ལགས་ཟེར་ན། མཱ་ཀེ་ལི་ཐེ་པཱ་ལི་ནས་བྲལ་རྗེས་ངས་ཁོང་མོ་མཐོང་མི་ཐུབ།
དེར་བརྟེན་ངས་ད་གིན་ཁྱེད་རང་ལ་ཞུས་པ་ལྟར་ཁོང་མོ་ཝ་ལི་ཨེ་ཏན་ཟློས་གར་
ཁང་གི་བར་ཁྱམས་སུ་ངའི་འགྲམ་ནས་འགྲོ་དུས་ངས་ཁོང་མོ་ངོ་མི་ཤེས།
དེ་དུས་ཁོང་མོས་ངོ་གདོང་ལ་སང་རས་ཤིག་གོན་འདུག ཡིན་ནའི་ལོ་
གཉིས་ཀྱི་གོང་དུ་ཁོང་མོས་སང་རས་གོན་ཡོད་ན་ཡང་ངས་ལམ་སེང་ཁོང་མོ་ངོ་
ཤེས་ཐུབ་ལ། ཚོད་དཔག་ཀྱང་བྱེད་ཐུབ། །
མ་གཞི་དེ་འདྲ་ཡིན་མོད། འོན་ཀྱང་ངས་ཁོང་མོ་མཱ་ཀེ་ལི་ཐེ་ཡིན་པ་ཤེས་
དུས་ད་དུང་ཡང་སྙིང་ཁ་ གང་བྱུང་དུ་འཕགས་ ཤིང་། ཁོང་མོའི་ གྱོན་གོས་



མཐོང་མ་ཐག་པའི་དུས་ཁྱུག་ཙམ་དེའི་ནང་ལོ་ངོ་གཉིས་རིང་ཁོང་མོ་མ་འཕྲད་
པའི་བར་ཐག་དེ་དང་། ཆེས་ཆུང་ངུར་གྱུར་པའི་ཞེན་ཆགས་དེ་དུ་བ་བཞིན་
ཡལ་སོང་།
བརྒྱད།
འོན་ཀྱང་ཞེས་ཨར་མའང་གིས་ངལ་གསོ་ཅུང་ཟད་བྱས་རྗེས་མུ་མཐུད་
གསུངས་དོན། ཕྱོགས་ གཞན་ཞིག་ནས་རང་ཉིད་སྔར་བཞིན་མཱ་ཀེ་ལི་ཐེར་
དགའ་བ་དང་། ཕྱོགས་གཞན་ཞིག་ནས་དེ་སྔོན་ལས་བློ་སྟོབས་ཆེ་རུ་ཕྱིན་པའི་
ཚོར་སྣང་བྱུང༌། ང་ཡང་བསྐྱར་མཱ་ཀེ་ལི་ཐེ་མཇལ་འདོད་པ་མ་ཟད། ད་ལྟ་ང་
ཁོང་མོ་ལས་ལེགས་པ་བལྟ་རུ་འཇུག་འདོད་བྱུང་། །
སེམས་ནང་གི་རེ་འདོད་མངོན་འགྱུར་ཡོང་ཆེད་ངས་ ཐབས་ཤེས་གང་
ཡོད་བསམ་བློ་བཏང་བ་དང་། རྒྱུ་མཚན་མང་པོ་བཟོས་པ་ཡིན།
དེར་བརྟེན་ང་སླར་བར་ཁྱམས་སུ་སྡོད་མི་ཚུགས་པས་ཟློས་གར་ཁང་ནང་
བསྐྱོད་ནས་རང་གནས་སུ་བསྡད་ཐོག་ལམ་སེང་ཚོམས་ཆེན་ནང་མིག་མྱུལ་ཞིག་
བྱས་ཏེ་ཁོང་མོ་ཟུར་བཞུགས་ཁང་གང་དུ་བསྡད་ཡོད་མེད་བལྟས་པ་ཡིན།
ཁོང་མོ་འོག་ཐོག་གི་སྡིངས་ཆའི་མདུན་གྱི་ཟུར་བཞུགས་ཁང་ནང་རང་
གཅིག་པུར་བསྡད་འདུག ངས་ད་གིན་ཁྱེད་རང་ལ་ཞུས་ཟིན། ཁོང་མོ་འགྱུར་
ཡོད་པ་དང་། ངོ་གདོང་ཐོག་སྣང་བ་སྤུ་ཙམ་ཡང་མེད་པའི་འཛུམ་མདངས་དེ་
གར་སོང་ཆ་མེད་དུ་ཡལ་འདུག ཁོང་མོ་ནད་ཀྱིས་མནར་མྱོང་བ་མ་ཟད། ད་
དུང་དྲག་སྐྱེད་ཡོངས་སུ་བྱུང་མེད།
མ་གཞི་ད་ལྟ་ནི་ཟླ་བ་བཞི་པ་ཡིན་ནའང་ཁོང་མོས་གོན་པ་ནི་དགུན་ཁ་
ལྟར་ལུས་ཧྲིལ་པོ་བྱ་སྤུའི་གྱོན་ཆས་རེད།
ངས་ཁོང་མོར་མིག་ཅེར་རེར་བལྟས་པས་མཐར་ཁོང་མོའི་མིག་ལམ་ཚུར་
འགུག་ཐུབ་པ་བྱུང་།
86



ཁོང་མོས་ང་ལ་ཁྱུག་ཙམ་བལྟས་རྗེས་སླར་རྒྱང་ཤེལ་བསྣམས་ནས་ང་ལ་
ཞིབ་བལྟ་བྱེད་དགོས་བསམས་སོང་། ཁོང་མོའི་མིག་ལམ་དུ་ང་ཏན་ཏན་མཐོང་
མྱོང་ཡོད་པར་སྣང་མོད། འོན་ཏེ་སུ་ཡིན་པ་ལམ་སེང་མ་དྲན་པ་འདྲ་སྟེ། རྒྱང་
ཤེལ་མར་འཇོག་དུས་འཛུམ་མདངས་ཆུང་ངུ་ཞིག་བསྟན་ཅིང་། དེ་ནི་བུད་མེད་
ཀྱིས་འཚམས་ཞུ་བྱེད་དུས་བསྟན་པའི་འཛུམ་མདངས་མཛེས་པོ་ཞིག་ཡིན་པས་
ངས་ཁོང་མོར་སྟོན་ཉེར་ཡོད་པའི་གུས་ཚུལ་ལ་ཁོང་མོས་གུས་ལན་སློག་རྩིས་བྱེད་
ཀྱི་ཡོད་པ་གཏན་འཁེལ་རེད། ཡིན་ནའང་ངས་ཁོང་མོའི་འཚམས་ཞུར་སྣང་བ་
ཅི་ཡང་བཏང་མེད། ཧ་ལམ་ངས་ཆེད་མངགས་རང་ཉིད་ཁོང་མོ་ལས་ལྷག་པ་
ཡོད་པ་མངོན་པར་བྱས་པ་དང་། ཁོང་མོས་ང་ངེས་ཡོད་ནའང་ངས་ཁོང་མོ་
བརྗེད་ཟིན་པའི་རྫིག་ཉམས་ཤིག་བསྟན་པ་ཡིན། །
ཁོང་མོའི་སེམས་ལ་མི་ནོར་བ་རེད་བསམས་ཏེ་མགོ་ཕར་གཅུས་སོང་།
འཁྲབ་ཡོལ་ཕྱེ་སོང།
འཁྲབ་སྟོན་འཁྲབ་སྐབས་ངས་མཱ་ཀེ་ལི་ཐེར་ཐེངས་མང་པོ་བལྟས་པ་ཡིན།
ཡིན་ནའང་ཁོང་མོས་དོ་ནན་གྱིས་འཁྲབ་སྟོན་ལ་བལྟ་བ་མཐོང་མ་བྱུང་།
ངའི་ངོས་ནས་བཤད་ནའང་འཁྲབ་སྟོན་ལ་དོ་སྣང་མི་སྐྱེ་ཞིང་། ངས་ཁོང་
མོར་སེམས་ཁུར་བྱེད་ནའང་གང་ཐུབ་ཅི་ཐུབ་ཀྱིས་ཁོང་མོས་མི་ཚོར་བ་བྱས་པ་
ཡིན།
ངས་ཁོང་མོ་དང་ཁོང་མོའི་ཁ་སྤྲོད་ཀྱི་ཟུར་བཞུགས་ཁང་ནང་གི་མིས་མིག་
བརྡ་གཏོང་རེས་བྱེད་པ་མཐོང་བས་ཟུར་བཞུགས་ ཁང་ དེར་ བལྟས་པ་ཡིན།
དེའི་ནང་དུ་སྡོད་མཁན་ནི་ང་ལ་རྒྱུས་མངའ་ཆེན་པོ་ཡོད་པའི་བུད་མེད་ཅིག་
རེད། །
བུད་མེད་དེས་ཀྱང་དེ་སྔ་སྨད་འཚོང་མ་བྱེད་མྱོང་ཡོད་པ་དང༌། ཟློས་
གར་ཚོགས་ པར་ཞུགས་རྩིས་ བྱེད་ མྱོང་ ཡོད་ མོད། ཡིན་ནའང་འགྲུབ་མེད།
རྗེས་སུ་ཁོང་མོས་དང་དོད་ཆེ་བའི་པཱ་ལིའི་བུད་མེད་དེ་ཚོའི་འབྲེལ་བར་བརྟེན་



ནས་ཚོང་བརྒྱབ་ཅིང༌། དར་སོ་ཆེ་བའི་བུད་མེད་ཀྱི་གྱོན་གོས་ཚོང་ཁང་ཞིག་
བཙུགས་སོང་།
ངས་ཁོང་མོའི་ལུས་ཐོག་ནས་མཱ་ཀེ་ལི་ཐེ་དང་ངོ་ཐུག་བྱེད་རྒྱུའི་ཐབས་ཤེས་
ཤིག་རྙེད་པས་ཁོང་མོས་ངའི་ཕྱོགས་སུ་བལྟ་བའི་སྐབས་དང་བསྟུན་ཏེ་ལག་བརྡ་
དང་མིག་བརྡ་བཏང་ནས་ཁོང་མོར་འཚམས་འདྲི་ཞུས་པ་ཡིན།
དངོས་གནས་ངའི་བསམ་ཡུལ་ལས་འདས་པ་ཞིག་ལ་ཁོང་མོས་ང་ལ་ཁོང་
མོའི་ཟུར་བཞུགས་ཁང་ནང་དུ་ཡོང་དགོས་པའི་ལག་བརྡ་བཏང་བྱུང༌།
བུད་མེད་ཀྱི་གྱོན་གོས་ཚོང་ཁང་དེའི་སྦྱིན་བདག་ལ་ཕུ་ལུས་ཏང་སེ་དཱི་འུས་
ཨར་ནུ་ཝ་ཟེར་ཞིང༌། ལོ་ན་བཞི་བཅུའི་གཡས་གཡོན་དུ་སོན་པའི་བུད་མེད་
རྒྱགས་པ་ཞིག་རེད། གལ་ཏེ་མི་དེ་ཚོའི་ས་ནས་དོན་གང་ཞིག་ཤེས་འདོད་ན་ཀ་
ཀོར་དེ་ཙམ་བྱེད་མི་དགོས། དེ་བས་ངས་ཁོང་མོར་འདྲི་རྒྱུའི་དོན་དེ་ནི་ཧ་ཅང་
སྤྱིར་བཏང་ཞིག་རེད།
ཁོང་མོས་མཱ་ཀེ་ལི་ཐེར་འཚམས་འདྲི་ཞུ་བའི་དུས་དེ་དང་བསྟུན་ནས་ངས་
ཁོང་མོར་དྲིས་དོན། །
“ཁྱེད་རང་སུ་ལ་གཟིགས་ཀྱི་ཡོད་”
“མཱ་ཀེ་ལི་ཐེ་ཀཱ་ཏི་ཨས་ལ་”
“ཁྱེད་རང་གིས་ཁོང་མོ་ངོ་མཁྱེན་གྱི་ཡོད་དམ་”
“ངོ་ཤེས་ཀྱི་ཡོད། ཁོང་མོ་ནི་ངའི་ཚོང་ཁང་གི་སྐུ་མགྲོན་གཙོ་བོ་དེ་ཡིན་
པ་མ་ཟད། ངའི་ཁྱིམ་མཚེས་ཀྱང་རེད་”
“འོ་ན་ཁྱེད་རང་ཡང་ཨཱང་ཐན་ལམ་དུ་བཞུགས་ཀྱི་ཡོད་དམ་”
“སྒོ་རྟགས་བདུན་པའི་ནང་སྡོད་ཀྱི་ཡོད། ཁོང་མོའི་ཁྲུས་ཁང་གི་སྒེའུ་
ཁུང་དང་ངའི་ཁྲུས་ཁང་གི་སྒེའུ་ཁུང་ཏག་ཏག་ཁ་སྤྲོད་རེད་”
“ ཤོད་སྲོལ་ལ་ཁོང་མོ་ནི་སེམས་པ་ཤོར་དགོས་པའི་བུ་མོ་ཞིག་རེད་ཟེར་གྱི་ ་
འདུག”



-
“ཁྱེད་རང་གིས་ཁོང་མོ་ངོ་མཁྱེན་གྱི་མེད་དམ་”
“ངོ་ཤེས་ཀྱི་མེད། ཡིན་ནའི་ང་ཁོང་མོ་ངོ་ཤེས་འདོད་ཆེན་པོ་ཡོད་”
“ཁྱེད་རང་གིས་ཟེར་ན་ངས་ཁོང་མོ་ང་ཚོའི་ཟུར་ བཞུགས་ ཁང་ནང་
གདན་འདྲེན་ཞུ་དགོས་རེད་དམ”
“ཞུ་མི་དགོས། ཡག་ཤོས་ལ་ཁྱེད་རང་གིས་ང་ཁོང་མོར་ངོ་སྤྲོད་གནང་
དང་”
་
“ཁོང་མོའི་གཟིམ་ཁང་ལ་འགྲོ་དགོས་རེད་དམ་”
“རེད་”
“དེ་སྒྲུབ་ཁག་པོ་རེད་”
“ག་རེ་ཡིན་ནམ་”
“གང་ཡིན་ཟེར་ན་ཕྲག་དོག་ཤིན་ཏུ་ཆེ་བའི་གུང་རིམ་པའི་མི་དྲག་བགྲེས་
སོང་ཞིག་གིས་ཁོང་མོར་བལྟ་སྲུང་གནང་གི་ཡོད་པ་རེད་”
“བལྟ་སྲུང་ཨད་ཁྱད་མཚར་བ་ལ་”
“རེད་དཱ། ཁོང་མོ་ནི་བལྟ་སྲུང་ཐོབ་པ་ཞིག་རེད་” ཅེས་ཕུ་ལུས་དང་སེས་
མུ་མཐུད་ནས་“སྙིང་རྗེ་སྐྱེ་དགོས་པའི་བགྲེས་སོང་། ཁོང་མོའི་ཟུར་བསྟེན་ཁྱོ་བོ་
གནང་རྒྱུ་དེ་དངོས་འབྲེལ་རྙོག་དྲ་རེད་”ཟེར།
དེ་རྗེས་ཕུ་ལུས་ཏང་སེས་ང་ལ་མཱ་ཀེ་ལི་ཐེ་པཱ་ཉེར་དུ་སྡོད་དུས་མི་དྲག་དེ་ངོ་
ཤེས་པའི་བརྒྱུད་རིམ་རྣམས་གསུངས་བྱུང་།
ངས་“རྒྱུ་རྐྱེན་དེའི་དབང་གིས་ཁོང་མོ་གཅིག་པུ་ཕེབས་པ་རེད་དམ”ཞེས་
བརྗོད། །
“དེ་ག་རང་རེད་”
“ཡིན་ནའི་སུས་ཁོང་མོར་ལོག་རོགས་ཞུ་གི་རེད་དམ་”
“ཁོང་གིས་གནང་གི་རེད་”
“བྱས་ན་ཁོང་ཁོང་མོར་ལོག་རོགས་ཞུ་བར་ཡོང་མཁན་ཡིན་པ་རེད། དེ་
89



འདྲ་རེད་དམ་”
“ཏོག་ཙམ་སོང་རྗེས་ཁོང་ལོག་གི་རེད་”
“འོ་ན་ཁྱེད་རང། སུས་ཁྱེད་རང་ལ་ལོག་རོགས་ཞུ་གི་རེད་དམ”
“ལོག་རོགས་གནང་མཁན་མེད་”
“ངས་ཁྱེད་རང་ལ་ལོག་རོགས་ཞུས་ཆོག་”
“ཡིན་ནའི་ཁྱེད་རང་ལ་ད་དུང་གྲོགས་པོ་ཞིག་ཡོད་པ་མ་རེད་དམ་”
“འོ་ན་ང་གཉིས་མཉམ་དུ་ཁྱེད་རང་ལ་ལོག་རོགས་ཞུས་ཆོག”
“ཁྱེད་རང་གི་གྲོགས་པོ་དེ་མི་གང་འདྲ་ཞིག་རེད་དམ་”
“ཉམས་དོད་ཅིང་སྤྱང་དྲུང་ལྡན་པའི་ཕོ་གསར་ཞིག་རེད། ཁོང་གིས་
ཁྱེད་རང་ངོ་ཤེས་པར་ཏན་ཏན་དགའ་པོ་གནང་གི་རེད་”
“འོ་ན་འདི་འདྲ་གནང་དོ། འཁྲབ་ཚན་འདི་རྫོགས་རྗེས་ང་ཚོ་གསུམ་པོ་
མཉམ་དུ་ཕེབས་དོ། འཁྲབ་ཚན་རྗེས་མ་དེ་ང་བལྟ་མྱོང་ཡོད་”
“ཡོང་ང་། ངས་ངའི་གྲོགས་པོར་སྐད་གཏོང་བར་ཕྱིན་ཆོག”
“ཁྱེད་རང་ཕེབས་ཤིག”
“ཝ་ཡེ” ཞེས་ ང་ཐོན་འགྲོ་སྐབས་ཕུ་ལུས་ཏང་ སེས་ང་ལ་ “ ཁྱེད་རང་
གཟིགས་དང་། མཱ་ཀེ་ལི་ཐེའི་ཟུར་བཞུགས་ཁང་ནང་དུ་འཛུལ་འགྲོ་མཁན་དེ་
མི་དྲག་དེ་རེད”ཟེར།
ངས་ཕྱོགས་དེར་བལྟས།
ངོ་མ་ལོ་ན་བདུན་ཅུ་ཟིན་པའི་བགྲེས་སོང་ཞིག་གིས་གཞོན་ནུ་མ་དེའི་རྒྱབ་
ཏུ་བསྡད་མ་ཐག་ཁོང་མོར་མངར་ཆ་ཤོག་ཆག་གཅིག་སྤྲད་སོང་བས་ཁོང་མོས་
ལམ་སེང་འཛུམ་ཤིག་ཤིག་ངང་ཤོག་ཆག་ནང་ནས་མངར་ཆ་བཏོན་པ་དང་།
དེ་རྗེས་སླར་མངར་ཆ་ཤོག་ཆག་དེ་ཟུར་བཞུགས་ཁང་གི་མདུན་དུ་བརྐྱངས་ནས་
ཕུ་ལུས་ཏང་སེའི་ཕྱོགས་སུ་ཡུག་ཙམ་ཡུག་ཙམ་བྱེད། དེའི་གོ་དོན་ནི་“ཁྱེད་རང་
ཏོག་ཙམ་མཆོད་ཀྱི་མིན་ནམ”ཟེར་བ་འདྲ།
90



ཕུ་ལུས་ཏང་སེས་“མིན”ཞེས་བཤད།
མཱ་ཀེ་ལི་ཐེས་མངར་ཆ་ཤོག་ཆག་དེ་འཁྱེར་ནས་ཁ་ཕར་བསྐོར་ཏེ་མི་དྲག་
དང་ཁ་བརྡར་གློད་འགོ་བཙུགས།
དོན་ཆུང་དེ་ཚོ་ཤོད་པ་ནི་ཧ་ལམ་ཕྲུ་གུ་འདྲ་མོད། ཡིན་ནའི་བུ་མོ་དེ་དང་
འབྲེལ་བ་ཡོད་པའི་དོན་ཚང་མ་ངས་གསལ་ཐག་ཆོད་ངེས་འདུག དེར་བརྟེན་
དེ་རིང་ང་རང་དབང་མེད་པར་ཚང་མ་རེ་རེ་བཞིན་བརྗོད་དགོས་བྱུང་། །
ངས་ཐོག་ཀ་ནས་བབས་ཏེ་ད་གིན་གྱི་བཀོད་སྒྲིག་དེ་ཙཱ་སེ་ཏུང་ལ་བཤད་
པས་ཁོས་མོས་མཐུན་བྱས་བྱུང་།
ང་ཚོས་སྡོད་གནས་ལས་བྲལ་ཏེ་ཐོག་སྟེང་གི་ལྕམ་དཱི་འུས་ཨའར་ནུ་ཝ་ཡི་
ཟུར་བཞུགས་ཁང་ནང་འགྲོ་རྩིས་བྱས།
ཚོམས་ཆེན་གྱི་སྒོ་ཕྱེ་མ་ཐག་ང་ཚོས་དེ་གར་འགྲོ་མཚམས་བཞག་སྟེ་མཱ་ཀེ་
ལི་ཐེ་དང་མི་དྲག་སྔོན་ལ་ཐོན་དུ་མི་འཇུག་ཀ་མེད་བྱུང་།
ང་དངོས་གནས་ལོ་བཅུ་ གྲངས་ཀྱིས་ཉུང་བ་འཚོ་དགོས་ནའང་བགྲེས་
སོང་དེའི་གནས་བབ་དང་བརྗེ་འདོད་ཤིན་ཏུ་ཆེ།
ཁྲོམ་ལམ་དུ་སླེབས་རྗེས་མི་དྲག་གིས་མཱ་ཀེ་ལི་ཐེ་བསྐྱོར་ནས་འཁོར་ལོ་བཞི་
ལྡན་གྱི་ཐོག་མེད་ཤིང་རྟའི་ནང་དུ་འཛུལ་བ་དང༌། རང་ཉིད་ཀྱིས་ཤིང་རྟ་
འཁོར་ལོ་དེ་བཏང་ཞིང་། རྟ་མཆོག་གཉིས་ཀྱིས་ཁོང་གཉིས་དྲུད་ནས་ཐག་སྒྲ་
དང་བཅས་ཐག་རིང་པོར་ཕྱིན་སོང་། །
ང་ཚོས་ཕུ་ལུས་ཏང་སེའི་ཟུར་བཞུགས་ཁང་ནང་དུ་འཛུལ་བ་ཡིན།
འཁྲབ་ཚན་དེ་མཇུག་འགྲིལ་རྗེས་ང་ཚོས་ ཐོག་ ཀ་ནས་བབས་པ་དང༌།
ཟློས་གར་ཁང་ནས་ཐོན་ཏེ་བརྡལ་གཏོང་ཤིང་རྟ་འཁོར་ལོ་སྤྱིར་བཏང་ཞིག་གླས་
ཤིང་། ཤིང་རྟ་འཁོར་ལོས་ང་ཚོ་ཡང་ཐན་ལམ་སྒོ་རྟགས་བདུན་པར་བསྐྱལ།
ཕུ་ལུས་དང་སེའི་གཟིམ་ཁང་གི་སྒོ་འགྲམ་དུ་སླེབས་རྗེས་ང་ཚོ་ཁོང་མོས་སྤོབས་
པར་བརྩི་བའི་ཐོག་ཁང་ནང་གི་ཚོང་ཟོག་དེ་ཚོར་ལྟ་སྐོར་བྱེད་པར་ཁྲིད་དེ་ང་



ཚོའི་མཐོང་རྒྱ་ཆེ་རུ་བཏང་། ངས་འཚབ་འཚུབ་ངང་ཁོང་མོའི་གདན་ཞུ་དང་
ལེན་ཞུས་པ་སྨོས་མི་དགོས། །
ངའི་སེམས་ལ་རང་ཉིད་ད་ལྟ་གོམ་པ་རེ་རེ་བཞིན་མཱ་ཀེ་ལི་ཐེའི་ཕྱོགས་སུ་
བཅར་གྱི་ཡོད་པའི་ཚོར་སྣང་བྱུང་ཞིང་། ཅུང་མ་འགོར་བར་བརྗོད་གཞི་མཱ་ཀེ་
ལི་ཐེའི་ཐོག་ཏུ་བསྒྱུར་བ་ཡིན། །
“གུང་རིམ་པའི་མི་དྲག་བགྲེས་སོང་དེ་ད་ལྟ་ཁྱེད་རང་གི་ཁྱིམ་མཚེས་དེའི་
གཟིམ་ཁང་དུ་བཞུགས་ཡོད་པ་རེད་དམ”ཞེས་ངས་ཕུ་ལུས་དང་སེར་སྨྲས།
“བཞུགས་ཀྱི་མ་རེད། མོ་རང་གཅིག་པུ་ཡིན་པ་གཏན་འཁེལ་རེད་”
“བྱས་ན་ཁོང་མོ་ཏན་ཏན་ཡུས་པོ་ཞེ་དྲག་ཡོད་ཀྱི་རེད” ཅེས་རྩྭ་སེ་ཏུང་
གིས་དེ་སྐད་བཤད། །
“ཧ་ལམ་ང་ཚོ་དགོང་ལྟར་མཉམ་དུ་དུས་ཚོད་སྐྱེལ་གྱི་ཡོད། ཡང་མིན་ན་
ཁོང་མོ་ཕྱི་ནས་ལོག་རྗེས་ང་ཕར་སྐད་གཏོང་གི་རེད། ཁོང་མོ་མཚན་མོའི་ཆུ་
ཚོད་གཉིས་པའི་གོང་ལ་ཉལ་གྱི་མ་རེད། ཉལ་རྒྱུ་སྔ་དྲགས་ན་གཉིད་ཁུག་གི་མི་
འདུག”
“ག་རེ་ཡིན་ནམ་”
“ཁོང་མོར་བློ་ནད་ཡོད་རྐྱེན་ཧ་ལམ་ཚ་བ་ཁོ་ན་རྒྱག་གི་འདུག”
“ཁོང་མོར་སྙིང་སྡུག་མེད་དམ”ཞེས་ང་དེ་སྐད་འདྲི་བར་ཐལ།།
“ང་ཁོང་མོའི་གཟིམ་ཁང་ལ་འགྲོ་དུས་ནང་དུ་མི་ཡོད་པ་གཏན་ནས་
མཐོང་མ་མྱོང་། ཡིན་ནའི་ང་ཕྱིར་ལོག་རྗེས་མི་འགྲོ་མཁན་མེད་པ་ངས་ཁས་
ལེན་བྱེད་མི་ཐུབ། གང་ཡིན་ཟེར་ན། དགོང་མོར་ང་ལ་རྡོ་རིམ་པའི་མི་དྲག་
Nཟེར་བ་ཞིག་ཁོང་མོའི་གཟིམ་ཁམ་དུ་འགྲོ་བ་ཐུག་གི་འདུག མི་དྲག་དེའི་
སེམས་ལ་རྟག་ཏུ་དགོང་མོའི་ཆུ་ཚོད་བཅུ་གཅིག་ཐོག་ཁོང་མོར་འཚམས་འདྲི་ཞུ་
བར་བཅར་བ་དང་། ཁོང་མོར་རྒྱན་ཆ་འདྲ་ཕུལ་བའམ་ཁོང་མོས་གང་དགོས་
ཟེར་བ་ལྟར་སྟེར་ན་རིམ་བཞིན་ཁོང་མོའི་དགའ་ཚོར་ཐོབ་ཀྱི་རེད་སྙམ། ཡིན་
s2.



ནའང་ཁོང་མོས་ཁོང་མཐོང་མ་ཐག་སུན་སྣང་བྱེད་ཀྱི་འདུག ཁོང་མོ་ནོར་བ་
རེད། ཁོང་ནི་ཟོག་བདག་སྲས་ཆུང་ཞིག་རེད། ངས་རྒྱུན་དུ་ཁོང་མོར་་ བུ་མོ།
ཁོང་ནི་རང་ལ་དགོས་མཁོ་ཡོད་པའི་མི་དེ་རེད་” ཅེས་བཤད་ནའང་ནུས་པ་སྤུ་
ཙམ་ཡང་ཐོན་མ་སོང་། ཁོང་མོ་ནམ་རྒྱུན་ངའི་ཁ་ལ་ཉན་པོ་ཞེ་དྲག་ཡོད། ཡིན་
ནའི་ངས་སྐད་ཆ་དེ་ཤོད་དུས་ཁ་ ཕར་གཅུས་ཏེ་མི་དེ་གླེན་རྟགས་ཚ་པོ་ཞིག་
འདུག་ཟེར། ཁོང་ གླེན་པ་རེད་ཟེར་ན་ངས་ཀྱང་ཁས་ལེན་གྱི་རེད། ཡིན་
ནའང་ཁོང་མོའི་ངོས་ནས་བཤད་ན་གང་ལྟར་བརྟེན་ས་ཞིག་བྱུང་བ་མ་རེད་དམ།
གུང་རིམ་པའི་མི་དྲག་བགྲེས་སོང་དེ་ག་དུས་འཇིག་རྟེན་ཕར་རོལ་དུ་ཕེབས་མིན་
སུས་ཤེས། མི་དྲག་བགྲེས་སོང་གིས་མཱ་ཀེ་ལི་ཐེར་ཅི་ཡང་འཇོག་མི་སྲིད། དེར་
རྒྱུ་རྐྱེན་གཉིས་ཡོད་པ་སྟེ། སྤོ་ཏོ་དེ་ཚོ་གཅིག་ལས་གཅིག་སྒེར་སེམས་ཆེ་བ་དང་།
དེའི་ཁར་ཁོ་པའི་ཁྱིམ་མིས་ཁོ་པས་མཱ་ཀེ་ལི་ཐེར་ཤ་ཚ་བྱེད་པར་རྒྱུན་དུ་ངོ་རྒོལ་
བྱེད་ཀྱི་འདུག ངས་ཁོང་མོར་རྒྱུ་མཚན་བཤད་ནས་ཁོང་མོའི་བློ་འགུག་དགོས་
བསམས་རུང་ཁོང་མོས་རྟག་པར་ང་ལ་མི་དྲག་ཤི་རྗེས་རྡོ་རིམ་པའི་མི་དྲག་དང་
དགའ་པོ་བྱས་ཀྱང་ཕྱི་དྲགས་ཀྱི་མ་རེད་ཟེར་གྱི་འདུག་”
ཕུ་ལུས་དང་སེས་མུ་མཐུད་གསུངས་པར་“ཁོང་མོའི་འཚོ་བ་དེ་འདྲ་རྟག་
ཏུ་སྤྲོ་སྣང་ལྡན་པ་ཞིག་རྩ་བ་ནས་མིན། དེ་ངས་གསལ་ཐག་ཆོད་ཤེས་ཀྱི་ཡོད།
འཚོ་བ་དེ་རིགས་ང་ནི་སྐྱེལ་མི་ཐུབ་པས་གལ་ཏེ་ང་ཡིན་ན་སྤྲོ་ཏོ་དེ་ལམ་སེང་ཕྱིར་
འབུད་ཀྱི་རེད། སྤོ་ཏོ་དེ་ངོ་མ་སུན་དུ་འཇུག་མཁན་ཞིག་འདུག ཁོས་མཱ་ཀེ་ལི་
ཐེ་སོ་སོའི་བུ་མོར་བརྩིས་ཏེ་ཕྲུ་གུ་ལྟར་ལྟ་སྐྱོང་བྱེད་པ་དང༌། རྒྱུན་དུ་བལྟ་སྲུང་
བྱེད་ཀྱི་འདུག ད་ལྟ་ཁོའི་གཡོག་པོ་ཞིག་ཁྲོམ་གཞུང་དུ་ཕར་འཆམ་ཚུར་འཆམ་
བྱས་ཏེ་མི་སུ་ཞིག་ཁོང་མོའི་གཟིམ་ཁང་ནས་ཐོན་མིན་བལྟ་བ་དང་། ལྷག་པར་
དུ་མི་སུ་ཞིག་ཁོང་མོའི་གཟིམ་ཁང་ནང་འགྲོ་བར་བལྟ་གི་ཡོད་པ་ངས་ཁས་
བླངས་ཆོག་”
“ཨ་ཙི། ཡ་ང་བའི་མཱ་ཀེ་ལི་ཐེ”ཞེས་རྩྭ་སེ་ཏུང་གིས་ཀང་ཆིན་གྱི་མདུན་



དུ་བསྡད་ནས་སྐོར་བྲོའི་རོལ་དབྱངས་ཤིག་གཏོང་བཞིན་“ གནས་ཚུལ་དེ་ཚོ་
ངས་ཤེས་མ་བྱུང་། ཡིན་ནའི་ངས་ཉེ་དུས་ཁོང་མོ་དེ་སྔོན་ལྟར་སེམས་སྐྱིད་པོ་
མེད་པ་མཐོང་བྱུང”ཟེར།
“ ཤུ་ —སྐད་མ་རྒྱག་”ཅེས་ཕུ་ལུས་ཏང་སེས་རྣ་བ་གཏད་ནས་ཉན།
རྩྭ་སེ་ཏུང་གིས་ཀང་ཆིན་གཏོང་མཚམས་བཞག
“ ཕལ་ཆེར་ཁོང་མོས་ང་འབོད་ཀྱི་ཡོད་པ་འདྲ་”
ང་ཚོས་མཉམ་དུ་རྣ་བ་གཏད་ནས་ཉན། །
ངོ་མ་སྐད་སྒྲ་ཞིག་གིས་ཕུ་ལུས་ཏང་སེ་འབོད་ཀྱིན་འདུག
“འོ་ན། སྐུ་ཞབས་ལྷན་རྒྱས། ད་ལྟ་ཁྱེད་ཚོ་ཕེབས་དང་”ཞེས་ལྕམ་དཱི་
འུས་ཨའར་ནུ་ཝས་ང་གཉིས་ལ་དེ་སྐད་གསུངས།
“ཨ་ལས། ཁྱེད་རང་གིས་མགྲོན་པོར་སྣེ་ལེན་འདི་འདྲ་ཞུ་གི་ཡོད་དམ་”
ཞེས་རྩྭ་སེ་ཏུང་གིས་གད་མོ་དགོད་བཞིན་“ང་ཚོ་འགྲོ་འདོད་ཡོད་དུས་གཞི་ནས་
འགྲོ་གི་རེད་”ཅེས་བརྗོད།
“ང་ཚོར་སོང་ཟེར་དོན་ག་རེ་ཡིན་ནམ་”
“ང་མཱ་ཀེ་ལི་ཐེའི་གཟིམ་ཁང་ལ་འགྲོ་གི་ཡིན་”
“ང་ཚོས་འདིར་ཕེབས་སྒུག་ཞུས་ཆོག་”
“དེ་ཡོང་གི་མ་རེད་”།
“འོ་ན་ང་ཚོས་ཁྱེད་རང་དང་མཉམ་དུ་ཡོང་ཆོག”
“དེ་བས་ཡོང་གི་མ་རེད་”
རྭ་སེ་ཏུང་གིས་“ངས་མཱ་ཀེ་ལི་ཐེ་ངོ་ཤེས་ཀྱི་ཡོད་པས་ང་ཁོང་མོར་འཚམས་
འདྲི་ཞུ་བར་བཅར་ཆོག་དགོས་བྱུང”ཞེས་བཤད།
“ ཡིན་ནའི་ཨར་མའང་གིས་ཁོང་མོ་ངོ་མཁྱེན་གྱི་མེད་པཱ”
“ངས་ཁོ་ངོ་སྤྲོད་བྱས་ཆོག་”
“དེ་འདྲ་ཡོང་གི་མ་རེད་”
94



ང་ཚོས་སླར་མཱ་ཀེ་ལི་ཐེའི་འབོད་སྒྲ་ཐོས་བྱུང་། ཁོང་མོས་ཕུ་ལུས་ཏང་
སེར་སྐད་གཏོང་གི་འདུག
ཕུ་ལུས་ཏང་སེས་རང་གི་ཁྲུས་ཁང་དུ་རྒྱུག་སོང་བས་ང་དང་ཅུ་སེ་ཏུང་
གིས་ཀྱང་རྗེས་འབྲངས་ནས་ནང་དུ་འཛུལ། ཁོང་མོས་སྒེའུ་ཁུང་ཕྱེ།
ང་གཉིས་ཀྱིས་ཁུག་ཀྱོག་ཏུ་ཡིབས་ཏེ་གཞན་གྱིས་མི་མཐོང་བ་བྱས།
“ངས་ཁྱེད་རང་ལ་སྐར་མ་བཅུ་ཙམ་རིང་སྐད་བཏང་བ་ཡིན་”ཞེས་མཱ་ཀེ་
ལེ་ཐེས་སྒེའུ་ཁུང་གི་འགྲམ་ནས་དེ་སྐད་བཤད་ཅིང་། དབུགས་རྒྱུན་ཅུང་རྩུབ་
པོར་མངོན།
“ཁྱེད་རང་ང་ལ་སྐད་བཏང་ནས་ག་རེ་གནང་དགོས་ཡོད་”
“ཁྱེད་རང་ལམ་སེང་འདིར་ཕེབས་དང་”་
“ག་རེ་གནང་དགོས་ཡོད་”
“K34 Kha'Z57 Novaf5a4 4s 585 5 5 5
འཇུག་གི་འདུག”
“ང་ད་ལྟ་ཡོང་ཁོམ་མི་འདུག་”
“སུས་ཁྱེད་རང་བཀག་གི་འདུག་གམ་”
“ ངའི་ནང་དུ་གཞོན་ནུ་གཉིས་ཡོད། ཁོང་གཉིས་འགྲོ་གི་མི་འདུག་”
“ཁོང་གཉིས་ལ་ཁྱེད་རང་མ་ཕྱིན་ཐབས་མེད་ཡིན་གསུངས་དང”
“ངས་ཁོང་གཉིས་ལ་བཤད་པ་ཡིན་”
“འོ་ན། ཁོང་གཉིས་ཁྱེད་རང་གི་ཁྱིམ་དུ་ཞོག ཁྱེད་རང་ཕྱི་ལ་ཕེབས་ན་
ཁོང་གཉིས་འགྲོ་གི་རེད་”
“ཁོང་གཉིས་ཀྱིས་ངའི་ཁང་པ་ཟང་ངེ་ཟིང་ངེ་བཟོ་གི་རེད་”
“བྱས་ན་ཁོང་གཉིས་ག་རེ་བྱེད་རྩིས་འདུག་གམ་”
“ཁོང་གཉིས་ཀྱིས་ཁྱེད་རང་ལ་བལྟ་བར་འགྲོ་འདོད་བྱེད་ཀྱི་འདུག་”
“ཁོང་ཚོའི་མིང་ལ་ག་རེ་ཟེར་གྱི་འདུག་གམ་”



“གཅིག་ཁྱེད་རང་གིས་ངོ་མཁྱེན་གྱི་རེད། མཚན་ལ་སྐུ་ཞབས་R༣་སེ་
ཏུང་ཟེར་གྱི་འདུག”
“ཨ་ལས། རེད། ངས་ཁོང་ངོ་ཤེས་ཀྱི་ཡོད། གཞན་དག་དེ་སུ་རེད་
དམ་”
“སྐུ་ཞབས་ཨར་མའང་དཱི་ཝར་རེད། ཁྱེད་རང་གིས་ཁོང་ངོ་མཁྱེན་གྱི་
མེད་དམ”
“ངོ་ཤེས་ཀྱི་མེད། ཡིན་ནའི་ཁྱེད་རང་གིས་ཁོང་གཉིས་ཁྲིད་ནས་འདིར་
མཉམ་དུ་ཕེབས་དང་། ཁོང་ཚོ་གང་ལྟར་རྡོ་རིམ་པའི་མི་དྲག་ལས་ཅུང་ཡག་གི་
རེད། ངས་ཁྱེད་རང་སྒུག་སྡོད་ཀྱི་ཡིན། མགྱོགས་ཙམ་ཕེབས་ཨཱ་”
མཱ་ཀེ་ལི་ཐེས་སྒེའུ་ཁུང་བརྒྱབ་པས་ཕུ་ལུས་ཏང་སེས་ཀྱང་སྒེའུ་ཁུང་བརྒྱབ།
མཱ་ཀེ་ལི་ཐེས་ད་གིན་ངའི་གདོང་རིས་ངེས་ཡོད་ཀྱང་ངའི་མིང་ངེས་མི་
འདུག ངས་ནི་ཁོང་མོས་ང་རང་ངེས་རྒྱུའི་རེ་བ་བྱེད་ཅིང་། ཐ་ན་ང་ལ་བག་
ཆགས་ལེགས་པོ་མེད་ནའང་འགྲིག འོན་ཏེ་ཁོང་མོས་ང་དེ་ལྟར་བརྗེད་ངད་དུ་
བཏང་བར་བློ་ཕངས་པོ་བྱུང་། །
རྩྭ་སེ་ཏུང་གིས་“ངས་སྔ་ས་ནས་ཁོང་མོས་ང་ཚོ་མཐོང་དུས་དགའ་པོ་བྱེད་
པ་ཤེས་བྱུང”ཟེར། །
“དགའ་པོ་ཨད། ཕལ་ཆེར་དེ་འདྲ་ཨེ་ཡིན་”ཞེས་ཕུ་ལུས་ཏང་སེས་དབུ་
ཞྭ་གོན་བཞིན་“ཁོང་མོས་ཁྱེད་གཉིས་ལ་སྣེ་ལེན་བྱེད་པ་ནི་རྡོ་རིམ་པའི་མི་དྲག་
འབུད་རྒྱུའི་ཆེད་དུ་ཡིན་པས་ཁྱེད་གཉིས་ཀྱིས་གང་ཐུབ་ཅི་ཐུབ་ངང་རྡོ་རིམ་པའི་
མི་དྲག་ལས་གོ་ཤེས་ཐུབ་པ་བྱེད་དགོས། དེ་འདྲ་མ་བྱས་ན་ང་ནི་མཱ་ཀེ་ལི་ཐེ་
རྒྱུས་ཡོད། ཁོང་མོས་ང་ལ་རླུང་བསྟན་གྱི་རེད་”
ང་ཚོས་ཕུ་ལུས་ཏང་སེའི་རྗེས་འབྲངས་ཏེ་ཐོག་སྟེང་ནས་བབས།
ང་ལུས་ཧྲིལ་པོ་འདར་ཞིང་། ཧ་ལམ་ཐེངས་འདིའི་འཚམས་འདྲིས་ངའི་
མི་ཚེར་ཤུགས་རྐྱེན་ཆེན་པོ་ཐེབས་ཀྱི་ཡོད་པ་སྔོན་ཤེས་ཐུབ་པ་དང་འདྲ།
96



ང་སེམས་འགུལ་ཆེན་པོ་ཐེབས་བྱུང་། དགོད་བྲོའི་གླུ་གར་ཁང་གི་ཟུར་
བཞུགས་ཁང་ནང་དུ་མིས་ངོ་སྤྲོད་བྱེད་པའི་དུས་དེ་ལས་ཀྱང་སེམས་འགུལ་ཆེ།
ཁྱེད་རང་གིས་ངོ་ཤེས་པའི་ཁང་པ་དེའི་སྒོ་ཁར་སླེབས་དུས་ངའི་སྙིང་ཁ་
དྲག་ཏུ་འཕགས་ཤིང་། ཀླད་པ་སྟོང་པར་གྱུར་སོང་།
ང་ཚོས་ཀང་ཆིན་གྱི་སྐད་སྒྲ་ཞིག་ཐོས་བྱུང་།
ཕུ་ལུས་ཏང་སེས་ཕྱག་བརྐྱངས་ནས་སྒོ་དྲིལ་འཐེན་པས་ཀང་ཆིན་གྱི་སྒྲ་དེ་
མུར་ཆད་སོང་། །
བུད་མེད་ཅིག་གིས་སྒོ་འབྱེད་པར་ཡོང་ཞིང་། བུད་མེད་དེ་ཕར་བལྟས་ན་
གཡོག་མོ་རེད་ཟེར་བ་ལས་གླ་པ་གླས་པའི་གྲོགས་མོ་རེད་ཅེས་བཤད་ན་འཚམས།
ང་ཚོས་མགྲོན་སྣེ་ཚོམས་ཆེན་བརྒྱུད་མགྲོན་སྣེ་ཁང་ཆུང་དུ་བསྐྱོད། དེ་ནི་
ཁྱེད་རང་གིས་རྗེས་སུ་གཟིགས་པའི་མགྲོན་སྣེ་ཁང་ཆུང་དེ་རེད།
གཞོན་ནུ་ཞིག་གྱང་ཐབ་ལ་བསྙེས་ནས་ལངས་བསྡད་འདུག
མཱ་ཀེ་ལི་ཐེས་ཀང་ཆིན་གྱི་མདུན་དུ་བསྡད་ནས་སྐྱིད་ལ་ངན་པོའི་ངང་སྒྲ་
མཐེབ་ཡང་སྐོར་བསྐྱར་སྐོར་ངང་མནན་ཏེ་ཁོང་མོས་རྒྱུན་མཐུད་ནས་གཏོང་མི་
ཐུབ་པའི་རོལ་དབྱངས་དེ་གཏོང་གིན་འདུག
ཁང་པའི་ནང་གི་རྣམ་པ་སྦུག་སུབ་དོག་ཅིང་། སྐྱེས་པ་དེ་ནི་རང་ཉིད་ལ་
འཇོན་ནུས་མེད་རྐྱེན་འཚབ་འཚུབ་ཏུ་གནས་ཡོད་པ་དང༌། བུད་མེད་དེ་ནི་
ཞེན་པ་ལོག་པའི་མི་དེས་འཚམས་འདྲི་ཞུ་བར་འོང་བར་སུན་སྣང་སྐྱེས་ནས་
བསྡད་འདུག།
ཕུ་ལུས་ཏང་སེའི་སྐད་སྒྲ་ཐོས་མ་ཐག་མཱ་ཀེ་ལི་ཐེས་ཡར་ལངས་ནས་ཁོང་
མོའི་ཕྱོགས་སུ་ཐུགས་རྗེ་མཚོན་པའི་མིག་བརྡ་ཞིག་འཕངས་པ་དང་འབྲེལ་ང་
ཚོའི་མདུན་དུ་ཡོང་ནས་“ སྐུ་ཞབས་ཚོ། ཡར་ཕེབས། ཁྱེད་རྣམ་པ་འདི་རུ་
ཕེབས་པར་དགའ་བསུ་ཞུ་གི་ཡིན”ཟེར། །
97



དགུ།
“མཛའ་བརྩེ་ལྡན་པའི་རྩྭ་སེ་ཏུང་ལགས། མཚན་མོ་བདེ་ལེགས་”ཞེས་མ་
ཀེ་ལི་ཐེས་ངའི་རོགས་པར་“ཁྱེད་རང་མཇལ་བས་ང་དགའ་པོ་ཞེ་དྲག་བྱུང་།
ཝ་ལི་ཨེ་ཏན་ཟློས་གར་ཁང་དུ་ཁྱེད་རང་ངའི་ཟུར་བཞུགས་ཁང་ནང་མི་ཕེབས་
པ་ག་རེ་ཡིན་”ཟེར། །
“ཧམ་པ་ཆེ་བར་འགྲོ་བས་ང་བཅར་ཕོད་མ་བྱུང་”
“གྲོགས་པོ་ཞིག་གི་ངོས་ནས་བཤད་ན་ནམ་ཡང་ཧམ་པ་ཆེ་ཆུང་གསུང་
ལོས་མེད་”ཅེས་མཱ་ཀེ་ལི་ཐེས་གྲོགས་པོ་ཟེར་བའི་ཡིག་འབྲུ་གཉིས་པོ་དེ་དམིགས་
སུ་བཀར་ནས་སྨྲས་ཤིང༌། མ་གཞི་ཁོང་མོས་རྩྭ་སེ་ཏུང་ལ་སྣེ་ལེན་བྱེད་པའི་ཚུལ་
དེ་ཧ་ཅང་གཟབ་རྒྱས་ཡིན་ཀྱང་ཧ་ལམ་དེ་གར་ཡོད་པའི་མི་ཚོས་རྩྭ་སེ་ཏུང་ནི་
འདས་དང་ད་ལྟ་ ག་དུས་ཡིན་རུང་ཁོང་མོའི་གྲོགས་པོ་ཙམ་ཡིན་པ་ཤེས་སུ་
འཇུག་པ་དང་མཚུངས། །
“བྱས་ན་ངས་ཁྱེད་རང་ལ་སྐུ་ཞབས་ཨར་མའང་དཱི་ཝར་ངོ་སྤྲོད་ཞུས་ན་
འགྲིག་གམ་”
“ཕུ་ལུས་ཏང་སེས་ང་ལ་ངོ་སྤྲོད་གནང་རྒྱུའི་ཁས་བླངས་བྱུང་”
“ཡིན་ནའི་ལྕམ་སྐུ་ཞབས་” ཞེས་ངས་སྒུར་ཙམ་སྒུར་ཙམ་བྱས་ནས་ཨུ་
ཚུགས་ངང་“ངའི་བསོད་བདེས་ང་སྔ་ས་ནས་མི་གཞན་གྱིས་ཁྱེད་རང་ལ་ངོ་སྤྲོད་
ཞུས་ཟིན་པ་རེད་” ཅེས་སྐད་ཆ་ཐོས་ཐུབ་ཙམ་ཞིག་བཤད་པ་ཡིན། མཱ་ཀེ་ལི་
ཐེའི་ཡིད་དབང་འཕྲོག་པའི་མིག་ཟུང་ནས་ཧ་ལམ་ཁོང་མོས་དྲན་གསོ་བྱེད་པ་
མཐོང་ཐུབ། འོན་ཀྱང་ཁོང་མོས་རྩ་བ་ནས་མི་དྲན་པའམ་ཕར་བལྟས་ན་དྲན་
གྱི་མེད་པ་འདྲ། །
ངས་མུ་མཐུད“ལྕམ་སྐུ་ཞབས། ཁྱེད་རང་གིས་ངོ་སྤྲོད་ཐེངས་དང་པོ་དེ་
བརྗེད་ཟིན་པར་ངས་ཐུགས་རྗེ་ཆེ་ཞུ་གི་ཡིན། གང་ལགས་ཟེར་ན། སྐབས་དེ་
དུས་ང་གླེན་རྟགས་ཚ་བས་ཁྱེད་རང་ལ་སྐུ་རླུང་བསླངས་ཡོད་ངེས་རེད། དེ་ནི་
98



ལོ་ངོ་གཉིས་ཀྱི་གོང་དུ་དགོད་བྲོའི་ཟློས་གར་ཁང་དུ་རེད། ང་དང་མཉམ་དུ་
ཡོད་པ་ནི་ཨོ་ནའེ་སེ་ཐེ་ཏི་རེད་......”
“ཨ་ལས། ངས་དྲན་གསོས་སོང་”ཞེས་མཱ་ཀེ་ལི་ཐེས་འཛུམ་དམུལ་དམུལ་
ངང་སྨྲས་པར་“ དེ་དུས་ཁྱེད་རང་གླེན་རྟགས་ཚ་བ་མིན་པར་ང་མི་ལ་ཀུ་རེ་རྩེ་
རྒྱུར་དགའ་བས་རེད། དེ་ཡང་ད་ལྟ་ནང་བཞིན་རེད། ཡིན་ནའི་ད་ལྟ་ང་སྔོན་
མ་ལས་ཡག་ཏུ་ཕྱིན་ཡོད། སྐུ་ཞབས། ཁྱེད་རང་གིས་ང་ལ་དགོངས་པ་དྭངས་
པ་གནང་ཟིན་པ་རེད་པཱ”
ཁོང་མོས་ང་ལ་ལག་པ་བརྐྱངས་པས་ངས་མཆུ་སྒྲོས་ཤིག་སྦྱར་བ་ཡིན།
“དངོས་གནས་དེ་འདྲ་རེད་”ཅེས་ཁོང་མོས་སླར་“ཁྱེད་རང་གིས་བྱས་ན་
ངའི་གཤིས་ཀ་སྡུག་པོ་གང་འདྲ་མ་རེད་དམ། ང་རྒྱུན་དུ་མཇལ་ཡས་ཐོག་མ་
ཡིན་པའི་མི་ལ་ཀུ་རེ་རྩེད་དེ་ཁོང་ཚོ་ཞལ་སྐྱེངས་སུ་འཇུག་རྒྱུར་དགའ་པོ་ཡོད།
དེ་འདྲ་བྱེད་པ་ནི་དོན་དངོས་ཐོག་ལྐུགས་ཐག་ཆོད་པ་རེད། ངའི་སྨན་པས་ང་
ལ་དེ་ནི་ཀླད་རྩར་སྐྱོན་ཡོད་པའི་རྐྱེན་གྱིས་ཡིན་པ་མ་ཟད། རྟག་པར་མི་སྐྱིད་
པའི་ཚོར་སྣང་བྱུང་བས་རེད་ཟེར་བས་ཁྱེད་རང་ངའི་སྨན་པའི་སྐད་ཆར་ཡིད་
ཆེས་གནང་དང”ཟེར། །
“ཡིན་ནའི་ད་ལྟ་བལྟས་ན་ཁྱེད་རང་སྐུ་གཟུགས་ཧ་ཅང་བདེ་ཐང་རེད་
འདུག”
“ཨ་ཙི། ང་ལ་ནད་ཆེན་པོ་ཞིག་ཕོག་མྱོང་”
“དེ་ངས་ཤེས་བྱུང”
“ སུས་ཁྱེད་རང་ལ་གསུངས་བྱུང་ངམ་”
“ཁྱེད་རང་ལ་སྙུན་གཞི་ཕོག་པ་དེ་ཚང་མས་ཤེས་ཀྱི་རེད། ངས་རྟག་པར་
ཁྱེད་རང་གི་སྙུན་གཞིའི་གནས་ཚུལ་སྐད་ཆ་འདྲི་བར་ཡོང་བ་ཡིན། རྗེས་སུ་
ངས་དགའ་ཚོར་ཆེན་པོའི་ངང་ཁྱེད་རང་གི་སྙུན་གཞི་དྲག་སྐྱེད་བྱུང་བ་ཤེས་
བྱུང་”
i-



“ང་ལ་ཁྱེད་རང་གི་མཚན་ཤོག་གཏན་ནས་འབྱོར་མ་མྱོང་”
“ངས་མིང་ཤོག་རྩ་བ་ནས་འཇོག་གི་མེད་”
“ཤོད་སྲོལ་ལ་ང་ན་དུས་གཞོན་ནུ་ཞིག་གིས་ཉིན་ལྟར་ངའི་ན་ཚའི་གནས་
ཚུལ་སྐད་ཆ་འདྲི་བར་ཡོང་གི་འདུག ཡིན་ནའི་མཚན་ཤོག་འཇོག་འདོད་བྱེད་
ཀྱི་མི་འདུག་ཟེར། འོ་ན་གཞོན་ནུ་དེ་ཁྱེད་རང་རེད་དམ་”
“ང་རང་ཡིན་”
“བྱས་ན་ཁྱེད་རང་བློ་རྒྱ་ཆེ་བ་མ་ཟད། སེམས་པ་ཡང་བཟང་པོ་ཡོད་པ་
རེད་”ཅེས་ཁོང་མོས་ང་ལ་བལྟ་ཙམ་བྱས། བུད་མེད་ཚོས་སྐྱེས་པ་ཞིག་ལ་གདེང་
འཇོག་བྱེད་དུས་སྐད་ཆས་མཚོན་མི་ཐུབ་པའི་སྐབས་ན་རྒྱུན་དུ་མིག་མདངས་དེ་
རིགས་ཀྱིས་ཁ་སྣོན་བྱེད། དེ་རྗེས་ཁོང་མོས་རྡོ་རིམ་པའི་མི་དྲག་Nལ་ཁ་ཕྱོགས་
ནས་“མི་དྲག་ལགས། ཁྱེད་རང་གིས་དེ་འདྲ་གནང་གི་མ་རེད་པཱ།”ཞེས་བརྗོད།
“ངས་ཁྱེད་རང་ངོ་ཤེས་ནས་ཟླ་བ་གཉིས་ཙམ་ལས་འགྲོ་གི་མེད་པཱ”ཞེས་
རྡོ་རིམ་པའི་མི་དྲག་གིས་དག་སེལ་བྱས།
“བྱས་ན་སྐུ་ཞབས་འདིས་ང་ངོ་མཁྱེན་ནས་སྐར་མ་ལྔ་ཙམ་ལས་འགྲོ་གི་མི་
འདུག ཁྱེད་རང་གིས་བླུན་གཏམ་ཁོ་ན་གསུང་གི་འདུག་”
བུད་མེད་རྣམས་ཁོང་མོ་ཚོ་དགའ་པོ་མེད་པའི་མི་ལ་སྙིང་རྗེ་སྤུ་ཙམ་ཡང་
མེད།
རྡོ་རིམ་པའི་མི་དྲག་ཞལ་དམར་རྐྱང་ཆགས་ནས་མཆུ་ཏོར་སོ་འདེབས་
ཀྱིན་དུ་ལུས། །
ང་ཁོང་ལ་སྙིང་རྗེ་ཅུང་སྐྱེས་བྱུང༌། ཕར་བལྟས་ན་ཁོང་ཡང་ཕལ་ཆེར་ང་
དང་འདྲ་བར་ཁོང་མོར་དགའ་བ་སྐྱེས་ཡོད་པ་འདྲ། འོན་ཏེ་མཱ་ཀེ་ལི་ཐེའི་
འཛེམས་སྣང་སྤུ་ཙམ་ཡང་མེད་པའི་རྣམ་འགྱུར་རྩུབ་པོ་དེས་ཁོང་ཏན་ཏན་ཞལ་
སྐྱེངས་ཡོད་ཀྱི་རེད། རྒྱུས་མངའ་མེད་པའི་མི་གཉིས་ཀྱི་མདུན་དུ་དེ་བས་སྨོས་
ཅི་དགོས།
100



“ང་ཚོ་ནང་དུ་འཛུལ་ཡོང་སྐབས་ཁྱེད་རང་ཀང་ཆིན་གཏོང་གིན་འདུག་
པས་”ཞེས་ང་སྐད་ཆ་གཞན་དུ་བསྒྱུར་འདོད་ནས་“ཁྱེད་རང་གིས་ང་གྲོགས་པོ་
རྙིང་པར་བརྩི་གནང་གི་ཡོད་དམ། ཁྱེད་རང་མུ་མཐུད་ཀང་ཆིན་གཏོང་གནང་
ཞིག་”ཅེས་བརྗོད་པ་ཡིན།
“ཨ་ལས་”ཞེས་ཁོང་མོས་ང་ཚོར་ཕྱག་བརྡ་ཞིག་བཏང་སྟེ་བཞུགས་ཤིག་
ཟེར་བ་དང་འབྲེལ་རང་ཉིད་ཀྱང་འབོལ་སྟེགས་ཐོག་ཏུ་བསྡད་ནས་“ངས་ག་རེ་
གཏོང་གི་ཡོད་མེད་རྩྭ་སེ་ཏུང་གིས་མཁྱེན་གྱི་རེད། གལ་ཏེ་ང་རྡོ་རིམ་པའི་མི་
དྲག་གཅིག་པུ་དང་མཉམ་དུ་བསྡད་ཡོད་ན་བཏང་ཡང་འགྲིག་མོད། ཡིན་ནའི་
ང་ནི་ཁྱེད་གཉིས་ཞེ་སུན་དེ་བཟོད་དུ་འཇུག་འདོད་མེད་”ཟེར།
“དེ་ཁྱེད་རང་གིས་ང་ལ་དགའ་ཕྱོགས་གནང་བ་ནི་ཨེ་ཡིན་”ཞེས་རྡོ་རིམ་
པའི་མི་དྲག་གིས་རང་གིས་རང་ལ་དག་སེལ་གྱིས་འཛུམ་དམུལ་དམུལ་ངང་
བརྗོད། །
“ཁྱེད་རང་ང་ལ་ཁག་པོ་བཟོ་བ་མ་གནང། ང་ལ་དགའ་ཕྱོགས་དེ་ཙམ་
ལས་མེད་”
སྙིང་རྗེ་སྐྱེ་དགོས་པའི་གཞོན་ནུ་དེ་གཏམ་ཚིག་གཅིག་ཀྱང་སྨྲ་རྒྱུ་མེད་པ་
ཐག་ཆོད་པས་ཁོང་གིས་ངོ་མ་ཞུ་བ་འཐེན་པ་དང་འདྲ་བར་བུ་མོ་དེར་བལྟ་ཙམ་
བྱས།
“འོ་ན། ཕུ་ལུས་ཏང་སེ་ལགས་”ཞེས་ཁོང་མོས་མུ་མཐུད་གསུངས་དོན་
“ངས་ཁྱེད་རང་ལ་མངགས་པའི་དོན་དེ་འགྲུབ་སོང་ངམ”
“གྲུབ་སོང་”
“བྱས་ན་ཡག་པོ་བྱུང་། ཏོག་ཙམ་སོང་རྗེས་ང་ལ་གསུངས་ན་འགྲིག ང་
གཉིས་དོན་དག་ཁ་ ཤས་གླེང་མོལ་བྱེད་དགོས་ཡོད་པས་ངས་ཁྱེད་རང་ལ་མ་
བཤད་གོང་ཁྱེད་རང་ལོག་མ་ཕེབས་ཨཱ་”
དེས་ན་ངས་“ ཕལ་ཆེར་ང་ཚོ་བཅར་ཡས་དེ་ཏག་ཏག་རང་མིན་པ་འདྲ།
101



ད་ལྟ་ང་ཚོ་དང༌། དེ་བས་ངའི་ངོས་ནས་བཤད་ན་ངོ་སྤྲོད་ཐེངས་གཉིས་པ་བྱུང་
བས་ངོ་ སྤྲོད་ཐེངས་དང་པོ་དེ་བརྗེད་པ་བྱས་ན་འགྲིག རྩྭ་ སེ་ཏུང་དང་ང་
དགོངས་པ་ཞུ་གི་ཡིན་”ཞེས་བརྗོད་པ་ཡིན། །
“དེ་འདྲ་རྩ་བ་ནས་མ་རེད། སྐད་ཆ་དེ་ལྷན་རྒྱས་ལ་ཞུས་པ་མིན། དེ་
ལས་ལྡོག་སྟེ་ང་ལྷན་རྒྱས་བཞུགས་རྒྱུའི་རེ་བ་བྱེད་ཀྱི་ཡོད་”
རྡོ་རིམ་པའི་མི་དྲག་གིས་སྤུས་ཀ་ཤིན་ཏུ་ལེགས་པའི་ཆུ་ཚོད་ཅིག་བཏོན་
ནས་དུས་ཚོད་ལ་བལྟ་ཙམ་བྱས་རྗེས་“ང་སྤྲོ་སྐྱིད་ཁང་ལ་འགྲོ་རྒྱུའི་དུས་ཚོད་
སླེབས་འདུག”ཅེས་སྨྲས།
མཱ་ཀེ་ལི་ཐེས་སྐད་ཆ་ཚིག་གཅིག་ཀྱང་བཤད་མ་སོང་།
དེས་ན་རྡོ་རིམ་པའི་མི་དྲག་གིས་གྱང་ཐབ་ལས་བྲལ་ཏེ་ཁོང་མོའི་མདུན་དུ་
སོང་ནས་“ལྕམ་སྐུ་ཞབས། རྗེས་སུ་མཇལ་ཡོང”ཞེས་སྨྲས།
མཱ་ཀེ་ལི་ཐེས་ཡར་བཞེངས་ནས་“ རྗེས་སུ་མཇལ་ཡོང་། མཛའ་བརྩེ་ལྡན་
པའི་རྡོ་རིམ་པའི་མི་དྲག་ལགས། ཁྱེད་རང་འདི་འདྲ་ཟེ་ཕེབས་ཀྱི་ཡིན་ནམ་”
ཞེས་གསུངས།
“ཡིན། - ཕལ་ཆེར་ངས་ཁྱེད་རང་ཐུགས་སུན་པོ་བཟོས་པ་འདྲ་”
“དེ་རིང་ཁྱེད་རང་གིས་ཀྱང་དེ་སྔོན་ལས་སུན་སྣང་ཆེ་བ་བཟོས་མ་བྱུང་།
ག་དུས་ཁྱེད་རང་ཡང་བསྐྱར་མཇལ་ཐུབ་ཀྱི་རེད་དམ་”
“ཁྱེད་རང་ཐུགས་འདོད་ཡོད་དུས་”
“འོ་ན་རྗེས་སུ་མཇལ་ཡོང་”་
ཁྱེད་རང་ཁས་ལེན་དགོས་པར་ཁོང་མོའི་ཐབས་དེ་དངོས་ནས་མཁས་པོ་
རེད། །
སྟབས་ལེགས་པ་ཞིག་ལ་རྡོ་རིམ་པའི་མི་དྲག་ལ་སློབ་གསོ་ལེགས་པོ་ཐོབ་
མྱོང་ཡོད་པ་དང་། བཟོད་སྒོམ་ཡང་ཆེན་པོ་འདུག་པས་ཁོང་གིས་ཡིད་འཇོག་
དེ་ཙམ་མེད་པའི་ངང་མཱ་ཀེ་ལི་ཐེས་བརྐྱངས་པའི་ཕྱག་ལ་འོ་སྦྱོར་ཙམ་བྱས་པ་
102



དང༌། དེ་ནས་ང་ཚོར་གུས་བཏུད་ཅིག་ཞུས་ནས་ཕེབས་སོང་།
ཁོང་ཁང་པའི་སྒོ་ནས་ཐོན་ཁར་ཕུ་ལུས་ཏང་སེར་བལྟ་ཙམ་བྱས།
ཕུ་ལུས་ཏང་སེས་དཔུང་པ་གཟེངས་ཙམ་བྱས་ཤིང་། ཚུལ་དེ་ནི་ཧ་ལམ་
“ཁྱེད་རང་གིས་བྱས་ན་ང་ལ་ཐབས་ཤེས་ག་རེ་ཡོད་པ་རེད་དམ། ངས་བྱེད་
ཐུབ་པ་ཚང་མ་བྱས་པ་ཡིན་”ཞེས་ཤོད་པ་དང་མཚུངས། །
མཱ་ཀེ་ལི་ཐེས་སྐད་ཤུགས་ཆེན་པོའི་ངང་“ནཱ་ནི་ནཱ། རྡོ་རིམ་པའི་མི་དྲག་
ལ་བཞུ་མར་སྟོན་དང”ཞེས་སྨྲས། །
ང་ཚོས་སྒོ་ཕྱེ་བ་དང་སྒོ་བརྒྱབ་པའི་སྒྲ་ཐོས་བྱུང༌།
“ད་གཞི་ནས་ཕྱིན་སོང་། གཞོན་ནུ་དེས་ང་བདེ་རུ་འཇུག་གི་མི་འདུག་”
ཅེས་མཱ་ཀེ་ལི་ཐེས་དེ་སྐད་བརྗོད་བཞིན་དུ་ལོག་འོངས། །
ཕུ་ལུས་ཏང་སེས་“ སྙིང་ཉེ་བའི་བུ་མོ། ཁྱེད་རང་གིས་ཁོང་ལ་དངོས་
གནས་སེམས་གནག་པོ་ཞེ་དྲག་གནང་གི་འདུག ཁོང་གིས་ཁྱེད་རང་ལ་ཡག་པོ་
དང་བྱམས་པོ་གང་འདྲ་གནང་གི་མི་འདུག་གམ། ཁྱེད་རང་ལྟོས་དང༌། གྱང་
ཐབ་ཀྱི་སྟེང་དུ་ཁྱེད་རང་ལ་སྤྲོད་རྒྱུའི་ཆུ་ཚོད་འཁོར་ལོ་ཞིག་བཞག་འདུག ཆུ་
ཚོད་འཁོར་ལོ་དེར་ཁོང་གིས་ཉུང་མཐར་ཡང་ཧྥ་ལའང་སུམ་སྟོང་སྤྲད་ཡོད་པ་
ངས་ཐག་བཅད་ནས་བཤད་ཆོག”ཟེར།
ལྕམ་དཱི་འུས་ཨར་ནུ་ཝ་ཡིས་གྱང་ཐབ་ཀྱི་འགྲམ་དུ་ཕེབས་ཏེ་ཆུ་ཚོད་འཁོར་
ལོ་བསྣམས་ནས་ལག་རྩེད་རྩེ་བ་མ་ཟད། འདོད་རྔམས་ཀྱི་མིག་མདངས་དེ་ལ་
ཏེར། །
“ངའི་སྙིང་ལགས་”ཞེས་མཱ་ཀེ་ལི་ཐེས་ཀང་ཆིན་གྱི་མདུན་དུ་བསྡད་ནས་
“ཁོང་གིས་ང་ལ་གནང་བའི་དངོས་པོ་ངས་རྒྱ་སྲང་གི་གཡས་སུ་བཞག་པ་དང་།
ང་ལ་གསུངས་པའི་སྐད་ཆ་རྒྱ་སྲང་གི་གཡོན་དུ་བཞག་ནས་འགྱོགས་དུས་ངའི་
སེམས་ལ་ཁོང་གི་འཚམས་ཞུ་དང་ལེན་བྱས་པའི་རིན་དོད་དེ་ཁེ་ཐག་ཆོད་བཞག་
བསམ་གྱི་འདུག”ཅེས་བརྗོད།
103
，
-
…



“སྙིང་རྗེ་སྐྱེ་དགོས་པའི་གཞོན་ནུ་དེས་ཁྱེད་རང་ལ་དགའ་པོ་དེ་འདྲ་
གནང་གི་འདུག”
“གལ་ཏེ་ངས་ངེས་པར་དུ་ང་ལ་དགའ་པོ་བྱེད་མཁན་གྱི་མི་ཚང་མའི་སྐད་
ཆར་ཉན་དགོས་ན་ང་ལ་ལྟོ་ཟ་རྒྱུའི་དུས་ཚོད་ཀྱང་ཡོང་གི་མ་རེད་”
དེ་ནས་ཁོང་མོས་ཞོར་དུ་ཀང་ཆིན་ཁྱུག་ཙམ་བཏང་རྗེས་ཞལ་ཚུར་བསྐོར་
ནས་ང་ཚོར་“ལྷན་རྒྱས་ག་རེ་མ་ཆོད་འདོད་འདུག་གམ། ང་ནི་ཕན་ཆུས་ཨ་
རག་ཏོག་ཙམ་འཐུང་འདོད་འདུག”ཟེར།
ཕུ་ལུས་ཏང་སེས་“ང་ནི་བྱ་ཤ་ཟ་འདོད་ཆེན་པོ་འདུག ང་ཚོ་མཚན་ཟས་
མཆོད་ན་གང་འདྲ་འདུག་གམ”ཞེས་སྨྲས། །
“ཡག་པོ་འདུག ང་ཚོ་ཕྱི་ལ་མཚན་ཟས་མཆོད་པར་ཕེབས་དོ”ཞེས་རྩྭ་
སེ་ཏུང་གིས་དེ་སྐད་བཤད། །
“མིན། ང་ཚོ་འདི་གར་མཆོད་དོ་”
ཁོང་མོས་དྲིལ་ཐག་འཐེན་པས་ནཱ་ནི་ནཱ་འཛུལ་ཡོང་།
“མཚན་ཟས་གྲ་སྒྲིག་གྱིས་ཤིག་”
“ག་རེ་མཆོད་ཀྱི་ཡིན་ནམ་”
“ག་རེ་བྱུང་ནའི་འགྲིག་པ་འདུག ཡིན་ནའི་མགྱོགས་པོ་གྱིས་ཤིག ལམ་
སེང་དགོས་ཡོད་”
ནཱ་ནི་ནཱ་ཕྱིར་ཐོན་སོང་།
“ད་འགྲིག་སོང”ཞེས་མ་ཀེ་ལི་ཐེས་ཕྲུ་གུ་ཞིག་ལྟར་འཕག་མཆོངས་རྒྱག་
བཞིན་“ང་ཚོ་མཚན་ཟས་མཆོད་རྒྱུ་རེད། རྡོ་རིམ་པའི་མི་དྲག་གླེན་པ་དེ་དངོས་
གནས་ཅ་སུན་པ་ལ་”ཟེར།
བུད་མེད་དེར་ཇི་ལྟར་བལྟས་པ་དེ་ཙམ་གྱིས་བལྟ་འདོད་ཆེ་རུ་འགྲོ་ཞིང་།
ཁོང་མོ་མཚར་བ་ནི་མི་སེམས་མྱོས་པར་འགྱུར་བ་དང༌། ཐ་ན་ཁོང་མོའི་སྐུ་ཤ་
སྐམ་པོ་དེ་ཡང་མཛེས་ཉམས་ཤིག་ཏུ་མངོན།
104



ང་མནོ་བསམ་གྱི་དྲྭ་བར་ཚུད་བྱུང་།
ང་ཡང་སྙིང་ག་རེ་བྱས་ པ་རང་ ཉིད་ཀྱིས་ ཀྱང་ གསལ་ པོ་ ཤོད་མི་ཐུབ།
ངས་ཁོང་མོའི་འཚོ་བར་གདུང་སེམས་ཆེན་པོ་བཅངས་ཡོད་ལ། ཁོང་མོའི་
མཛེས་ཉམས་ལའང་ཡིད་རབ་ཏུ་སྨོན་པར་གྱུར། ཁོང་མོས་ཉམས་དོད་ལ་རྒྱུ་
ནོར་ཕྱུག་པ་དང༌། ཁོང་མོའི་ཆེད་དུ་ཁྱིམ་ཐོར་ནོར་བརླག་བྱེད་ཕོད་པའི་ཕོ་
གཞོན་ཞིག་དང་ལེན་བྱེད་འདོད་མི་བྱེད་ཅིང་། སྣང་བ་མེད་པའི་རྣམ་འགྱུར་
དེ་རིགས་ཀྱིས་ང་ཁོང་མོའི་སྔར་སོང་གི་ནོར་འཁྲུལ་ཚང་མར་གུ་ཡངས་གཏོང་
དགོས་བྱུང་། །
བུད་མེད་དེའི་ལུས་ཐོག་ཏུ་གཡོ་ལྷད་མེད་པའི་དངོས་པོ་ཞིག་མཆིས།
མ་གཞི་ཁོང་མོས་བག་མེད་རྒྱ་ཡན་གྱི་འཚོ་བ་སྐྱེལ་ གྱི་ཡོད་ནའང་ནང་
སེམས་ནི་དྭངས་གཙང་དྲི་མེད་ཡིན་པ་མཐོང་ཐུབ། ཁོང་མོའི་འགུལ་སྤྱོད་བབ་
བརླིང་ལྡན་པ་དང་། གཟུགས་བྱད་སྒེག་ཉམས་ལྡན་པ། རྒྱ་སེ་མདོག་གི་སྣ་
གཤོག་དེ་ཅུང་ཐེར་བ། མིག་ཆེན་པོ་གཉིས་ཀྱི་མཐའ་བཞི་སྐྱི་པགས་སྔོ་དཀར་
གྱིས་བསྐོར་ཡོད་ཅིང་། དེས་ཁོང་མོ་ནི་རང་གཤིས་སེམས་རྩ་འཁོལ་བའི་མི་
ཞིག་ཡིན་པ་མཐོང་ཐུབ། མི་དེ་ལྟའི་འགྲམ་ནས་རྒྱུན་དུ་གཞན་གྱི་འདོད་ཆགས་
སློང་བའི་དྲི་ཞིམ་ཞིག་འཐུལ་བ་སྟེ། དེ་ནི་ཤར་ཕྱོགས་ཀྱི་དྲི་ཞིམ་ཆུའི་ཤེལ་དམ་
དང་འདྲ་བར་ཁེབས་གཅོད་དམ་པོ་གང་འདྲ་བརྒྱབ་ཡོད་ནའང་དེའི་ནང་གི་དྲི་
ཞིམ་སྔར་བཞིན་ཕྱིར་འཐུལ་བ་དང་མཚུངས།
ཁོང་མོའི་གཤིས་ཀས་ལན་པ་ཡིན་ནའང་འདྲ། ཡང་ན་ཁོང་མོར་ནད་
ཕོག་པས་ལན་པ་ཡིན་ནའང་འདྲ། བུད་མེད་དེའི་མིག་ནང་ནས་རེ་བའི་འོད་
མདངས་ཤིག་འཕྲོ་ཞིང༌། སྣང་ཚུལ་དེ་དེ་སྔ་ཁོང་མོར་དགའ་པོ་བྱེད་མྱོང་བའི་
མིའི་ངོས་ནས་བཤད་ན་བློ་སྒོ་གནམ་འབྱེད་དང་མཚུངས་ཀྱང་སྲིད། འོན་ཏེ་དེ་
སྔ་མཱ་ཀེ་ལི་ཐེར་དགའ་པོ་བྱེད་མྱོང་བའི་མི་ནི་གྲངས་ཀ་ཐེབས་དཀའ་བ་དང་།
ཁོང་མོས་དགའ་པོ་བྱེད་མྱོང་བའི་མི་ནི་ད་དུང་ཡང་གྲངས་ཚད་ལོན་མེད། །
105



གི་རང་བཞིན་ཞིག་ཀྱང་མཆིས་ཤིང་། བརྩེ་དུང་དེ་གཉིས་ལ་གནོད་སྐྱོན་ཕོག་
རྗེས་ཕལ་ཆེར་ཁྲེལ་ཡོད་ཀྱི་སེམས་པ་དང་མཚུངས་པའི་ནུས་པ་ཐོན་ཡོད། ངས་
སྐད་ཆ་ཚིག་གཅིག་ཀྱང་བཤད་མེད། ངའི་རྣམ་ཤེས་ཧ་ལམ་ངའི་སྙིང་ཁམས་སུ་
འཛུལ་བ་དང་འདྲ་ལ། ངའི་སེམས་པ་ངའི་མིག་ནང་དུ་འཛུལ་བ་དང་འདྲ། །
“དེ་འདྲ་ཡིན་ན་”ཞེས་ཁོང་མོས་མུ་མཐུད་ནས་“ང་ནད་ཀྱིས་མནར་དུས་
རྟག་པར་ངའི་ནད་གཞིའི་གནས་ཚུལ་འདྲི་བར་ཕེབས་མཁན་དེ་ཁྱེད་རང་ཡིན་
པ་རེད”ཟེར།
“ཡིན་”
“ཁྱེད་རང་གིས་མཁྱེན་གསལ་ལྟར་དེ་འདྲ་དངོས་གནས་དཀོན་པོ་ཞེ་དྲག་
རེད། ངས་གང་འདྲ་བྱས་ཏེ་ཁྱེད་རང་ལ་ཐུགས་རྗེ་ཆེ་ཞུ་དགོས་རེད་དམ་”
“ང་རྒྱུན་དུ་ཁྱེད་རང་མཇལ་བར་ཡོང་ཆོག་པའི་མོས་མཐུན་གནང་ན་དེ་
གས་འགྲིག་པ་འདུག”
“ཁྱེད་རང་ག་དུས་ཕེབས་འདོད་ཡོད་ནའི་ཕེབས་ན་འགྲིག ཕྱི་དྲོའི་ཆུ་
ཚོད་ལྔ་པ་ནས་དྲུག་པ་བར་དང་། ནམ་ཕྱེད་ཀྱི་ཆུ་ཚོད་བཅུ་གཅིག་ནས་བཅུ་
གཉིས་བར་ཚང་མར་འགྲིག་གི་རེད། ད་འགྲིག་སོང་། རྩྭ་སེ་ཏུང༌། ང་ལ་
《གདན་ཞུའི་ཞབས་བྲོའི་རོལ་དབྱངས་》ཤིག་གཏོང་དང་”་
“ག་རེ་ཡིན་ནམ་”
“གཅིག་ནས་ང་དགའ་པོ་ཡོང་རྒྱུ་དང་། གཉིས་ནས་ང་མི་གཅིག་གིས་
རོལ་གདངས་དེ་མཐའ་འཁྱོལ་བ་གཏན་ནས་གཏོང་ཐུབ་ཀྱི་མི་འདུག་”
“ཁྱེད་རང་ལ་དུམ་བུ་ག་གིའི་སར་དཀའ་ངལ་འཕྲད་བྱུང་ངམ་”
106



“དུམ་བུ་གསུམ་པའི་སྒྲ་གདངས་ཕྱེད་ཀ་མཐོ་བ་ཡོད་སའི་ཚིག་ཁྱིམ་དེར་
རེད་”
རྩྭ་སེ་ཏུང་གིས་ཡར་ལངས་ནས་ཀང་ཆིན་གྱི་མདུན་དུ་བསྡད་པ་དང་།
དབྱངས་ཡིག་སྒྲོམ་བཀྱག་གི་སྟེང་དུ་བཞག་སྟེ་འུས་པོའི་སྐད་གྲགས་ཡོད་པའི་
རོལ་དབྱངས་དེ་གཏོང་འགོ་བཙུགས།
མཱ་ཀེ་ལི་ཐེས་ཕྱག་གཅིག་ཀང་ཆིན་ཐོག་ཏུ་བཞག་པ་དང༌། སྤྱན་ཟུང་
དབྱངས་ཡིག་ ཐོག་ གི་ སྒྲ་གདངས་རེ་རེའི་ འགྱུར་ བ་ དང་བསྡེབས་ ཏེ་འགུལ་
བཞིན་ཁ་ནས་གླུ་ཆུང་ལེན། རྩྭ་སེ་ཏུང་གིས་ཁོང་མོས་གསུངས་པའི་ཚིག་ཁྱིམ་
དེ་གཏོང་དུས་ཁོང་མོས་ཀང་ཆིན་ཐོག་སོར་མོས་རྡུང་བ་དང་འབྲེལ་སྐད་ཆུང་
ངུས་“ré,mi ré, do,ré, fami ré, འདི་ངས་གཏོང་མི་ཐུབ་པའི་གནས་
དེ་རེད། ཐེངས་གཅིག་གཏོང་གནང་དང་”ཞེས་བརྗོད།
རྩྭ་སེ་ཏུང་གིས་སླར་ཐེངས་གཅིག་བཏང་ཞིང་། བཏང་ཚར་རྗེས་མཱ་ཀེ་ལི་
ཐེས་ཁོ་ལ་“ད་ང་ཚོད་ལྟ་ཞིག་བྱེད་དུ་ཆུག་དང་”ཟེར། །
ཁོང་མོས་རྐུབ་ སྟེགས་ ཐོག་བསྡད་ ནས་ བཏང༌། འོན་ ཀྱང་ ཁོང་ མོའི་
བཀོལ་སྤྱོད་ལ་མི་ཉན་པའི་མཛུབ་མོ་དེ་མཐེབ་མནན་དེ་དག་ཐོག་སླེབས་སྐབས་
མཐེབ་མནན་གཅིག་མནན་རྒྱུ་ནོར་སོང་། །
“དངོས་གནས་ཡིད་ཆེས་ཀྱི་མི་འདུག”ཅེས་ཁོང་མོས་ཕྲུ་གུ་དང་འདྲ་བའི་
སྐད་གདངས་ཀྱིས་“དུམ་བུ་འདི་ངས་རྩ་བ་ནས་གཏོང་ཐུབ་ཀྱི་མི་འདུག ལྷན་
རྒྱས་ཐུགས་ཡིད་ཆེས་སམ་མི་ཆེས། ཐེངས་ཁ་ཤས་ཤིག་ངས་འདི་འདྲ་ཟེ་ནམ་
ཕྱེད་ཆུ་ཚོད་གཉིས་པ་ལྷག་ཙམ་བར་བཏང་བསྡད་པ་ཡིན། རྡོ་རིམ་པའི་མི་
དྲག་གླེན་པ་དེས་དབྱངས་ཡིག་མེད་ཀྱང་ཡག་པོ་དེ་འདྲ་གཏོང་ཐུབ་པ་བསམ་
བློར་འཁོར་དུས་ང་ཁོ་ལ་ཁོང་ཁྲོ་གཏིང་ནས་ཟ་གི་འདུག ངའི་སེམས་ལ་དོན་
©
འུ་ས་པོ་(1786——1826)ནི་འཇར་མན་གྱི་རོལ་དབྱངས་རྩོམ་མཁན་ཞིག་ཡིན།
107



དེ་ཁོ་ནས་ང་ཁོ་ལ་ཁོང་ཁྲོ་ཟོས་བྱུང་བསམ་གྱི་འདུག”ཟེར། །
ཁོང་མོས་སླར་གཏོང་འགོ་བཙུགས། འོན་ཏེ་སྔར་བཞིན་ཡག་པོ་གཏོང་
མི་ཐུབ། །
“འུས་པོའི་དབྱངས་ཡིག་དང་ཀང་ཆིན་ཚང་མ་གད་སྙིགས་དཀྱིལ་དུ་
དབྱུགས་ཤིག་” ཅེས་ཁོང་མོས་དེ་སྐད་སྨྲ་བཞིན་དབྱངས་ཡིག་ཁང་པའི་ཟུར་
གཞན་ཞིག་ཏུ་དབྱུགས་ཏེ་“ ངས་སྒྲ་གདངས་ཕྱེད་ཀ་མཐོ་བའི་དབྱངས་བརྒྱད་
པོ་དེ་སྦྲེལ་ནས་གཏོང་མི་ཐུབ་པ་གང་ཡིན་ནམ”ཟེར།
ཁོང་མོས་ཕྱག་ཟུང་འཐག་བརྒྱབ་སྟེ་ང་ཚོར་བལྟ་བ་དང་འབྲེལ་རྐང་པ་ས་
ལ་བརྡབས།
ཁོང་མོའི་ངོ་གདོང་དམར་རྐྱང་ཆགས་ཤིང༌། གློ་ཆུང་ཞིག་གིས་ཞལ་ཅུང་
གདངས་དགོས་པར་གྱུར། །
“ཁྱེད་རང་ལྟོས་དང་། ལྟོས་དང”ཞེས་ཕུ་ལུས་ཏང་སེས་ཞྭ་མོ་ཕུད་ནས་
ཤེལ་ཀོའི་མདུན་དུ་ཡ་མ་གཡས་གཡོན་གྱི་སྐྲ་ཤད་བཞིན་པའི་ཁོང་མོར་“ཁྱེད་
རང་ཡང་རླུང་ལངས་སོང་། ཡང་སྐྱིད་པོ་བྱུང་མ་སོང་། ཡག་ཤོས་བྱུང་ན་ང་ཚོ་
མཚན་ཟས་བཞེས་པར་ཕེབས་དོ། ང་ལྟོགས་ནས་གྲོད་པ་ལོང་ལ་འབྱར་སོང་”
ཞེས་བརྗོད།
མཱ་ཀེ་ལི་ཐེས་སླར་དྲིལ་ཐག་འཐེན་པ་དང༌། དེ་རྗེས་ཀང་ཆིན་གྱི་མདུན་
དུ་བསྡད་ནས་ཀང་ཆིན་གཏོང་བཞིན་སྐད་ཆུང་ངུས་ཞལ་ནས་འཁྲུག་ཆ་དོད་
པའི་གླུ་ཆུང་ཞིག་བཏང་། ཀླུ་དེ་དཀྲོལ་དུས་ཁོང་མོས་ཅུང་ཙམ་ཡང་ནོར་མ་
སོང་།
ཙཱ་སེ་ཏུང་གིས་ཀྱང་གླུ་དེ་གཏོང་ཤེས་པས་ཁོང་གཉིས་ཀྱིས་སྒྲ་གདངས་
ཉིས་བརྩེགས་ཤིག་བཏང་།
“ཐ་ཤལ་གྱི་ གླུ་དེ་ཚོ་གཏོང་བ་མ་གནང་” ཞེས་ངས་ཞུ་བ་འཐེན་པའི་
བཤད་ཉམས་ཀྱིས་བྱམས་བརྩེའི་ངང་མཱ་ཀེ་ལི་ཐེར་དེ་སྐད་བཤད་པ་ཡིན།
108



“ལགས། ཁྱེད་རང་ཚུལ་ལྡན་གང་འདྲ་ཡོད་དམ”ཞེས་ཁོང་མོས་འཛུམ་
དམུལ་དམུལ་ངང་ང་ལ་སྨྲ་བཞིན་ཕྱག་ང་ལ་བརྐྱངས། །
“དེ་ངའི་ཆེད་དུ་མིན། ཁྱེད་རང་གི་ཆེད་དུ་ཡིན་”
མཱ་ཀེ་ལི་ཐེས་བཟོ་བལྟ་ཞིག་བསྟན་ཞིང་། དེའི་གོ་དོན་ནི་ང་སྔ་ས་ནས་
སྡོམ་གཙང་དང་འབྲེལ་ཐག་བཅད་ཟིན་ཟེར།
སྐབས་དེར་ནཱ་ནི་ནཱ་འཛུལ་སླེབས་བྱུང་།
“མཚན་ཟས་གྲ་སྒྲིག་ཚར་སོང་ངམ”ཞེས་མཱ་ཀེ་ལི་ཐེས་དྲིས།
“ལྕམ་སྐུ་ཞབས། ཁྱུག་ཙམ་ནས་ཚར་བ་ཡོད་”
ཕུ་ལུས་ཏང་སེས་“ཁྱེད་རང་ད་དུང་ཁང་པ་འདིར་གཟིགས་སྐོར་གནང་
མེད་པ་མིན་ནམ། ཕེབས་དང༌། ངས་ཁྱེད་རང་གཟིགས་པར་ཁྲིད་ཆོག”ཅེས་
བརྗོད།
ཁྱེད་རང་གིས་མཁྱེན་གསལ་ལྟར་མགྲོན་སྣེ་ཁང་དེ་བཀོད་སྒྲིག་ལེགས་པོ་
བྱས་འདུག་
མཱ་ཀེ་ལི་ཐེས་ང་ཚོ་དང་མཉམ་དུ་ཅུང་ཟད་བསྡད་རྗེས་རྩྭ་སེ་ཏུང་སྐད་
བཏང་ནས་ཁོང་མོ་དང་མཉམ་དུ་ཟ་ཁང་ནང་མཚན་ཟས་གྲ་སྒྲིག་བྱས་ཚར་མིན་
ལ་བལྟ་བར་ཕྱིན་སོང་། །
“གཟིགས་དང”ཞེས་ཕུ་ལུས་ཏང་སེས་སྐད་སྒྲ་མཐོ་པོའི་ངང་བང་རིམ་
མང་པོ་ཡོད་པའི་ཤིང་སྒྲོམ་ཞིག་ལ་ལྟ་བཞིན་དེའི་སྟེང་ནས་སཱ་ཁེ་སན་གྱི་འཇིམ་
བཟོས་ཆུང་ངུ་ཞིག་བསྣམས་ཏེ་“ ངས་ཁྱེད་རང་ལ་དངོས་པོ་ཆུང་ཆུང་འདི་འདྲ་
ཞིག་ཡོད་པ་ད་ལྟ་བར་ཤེས་མ་བྱུང”ཞེས་བརྗོད། །
“ག་གི་རེད་དམ་” །
“ལག་པར་རླུང་ཙེ་འཁྱེར་བའི་བ་རྫི་ཆུང་ཆུང་དེ་རེད། རླུང་ཙེའི་ནང་
བྱིའུ་ཞིག་ཀྱང་འདུག ”
“གལ་ཏེ་ཁྱེད་རང་དེར་མཉེས་ན་བསྣམས་ཕེབས་ཤིག”
109



“ཨ་ཙི། བྱས་ན་ངས་ཁྱེད་རང་གི་དངོས་པོ་ཡག་པོ་འདི་འཕྲོག་པ་མ་རེད་
དམ་”
“ངས་བྱས་ན་འཇིམ་བརྙན་དེ་མདོག་ངན་པོ་ཞིག་འདུག མ་གཞི་འཇིམ་
བརྙན་དེ་ ངའི་ གཡོག་ མོར་ སྟེར་ རྩིས་ཡོད་ཀྱང་ཁྱེད་རང་མཉེས་ན་བསྣམས་
ཕེབས་ཤིག”
ཕུ་ལུས་ཏང་ སེས་ འབུལ་རྟེན་ ཁོང་ནར་ གཙིགས་ མཐོང་བྱེད་ པ་ ལས་
འབུལ་རྟེན་འབུལ་སྟངས་ལ་དང་དོད་རྩ་བ་ནས་མི་བྱེད། ཁོང་མོས་འཇིམ་
བརྙན་དེ་ཟུར་ཞིག་ཏུ་བཞག་ཐོག་ང་ཁྲུས་ཁང་ནང་དུ་ཁྲིད་ནས་དེ་གར་བཀལ་
བའི་ཚགས་དམ་པའི་བྲིས་པར་གཉིས་ལ་མཛུབ་མོ་བཙུགས་ཏེ་ང་ལ་“འདི་རྡོ་
རིམ་པའི་མི་དྲག་Gརེད། ཁོང་དེ་སྔ་མཱ་ཀེ་ལི་ཐེར་མཉེས་པོ་ཞེ་དྲག་ཡོད་པས་
ཁོང་གིས་ཁོང་མོ་བཀྱག་པ་རེད། ཁྱེད་རང་གིས་ཁོང་ངོ་མཁྱེན་ནམ་”ཟེར། །
“ཞལ་ཚོར་གྱི་མེད། འོ་ན་འདི་སུ་རེད་དམ་” ཞེས་ངས་བྲིས་པར་གཞན་
དེར་མཛུབ་མོ་བཙུགས་ནས་དེ་སྐད་དྲིས། །
“འདི་ནི་ཙེ་རིམ་པའི་མི་དྲག་ཆུང་བ་Lརེད། ཁོང་ཁོང་མོ་དང་མ་བྲལ་ཀ་
མེད་བྱུང་སོང་”་
“ག་རེ་ཡིན་ནམ་”
“ཁོང་གི་ཁྱིམ་གཞིས་ ཧ་ལམ་སྟོངས་པ་རེད། འདི་ཡང་མཱ་ཀེ་ལི་ཐེར་
དགའ་པོ་བྱེད་མྱོང་བའི་མི་ཞིག་རེད་”
“བྱས་ན་ཁོང་མོས་ཀྱང་ཏན་ཏན་ཁོང་ལ་དགའ་པོ་གནང་ཡོད་ཀྱི་རེད་”
“བུ་མོ་དེའི་གཤིས་ཀ་ཁྱད་མཚར་པོ་ཞིག་ཡོད་པ་རེད། མི་གཞན་གྱིས་
ཁོང་མོས་བསམ་བློ་ག་རེ་གཏོང་གི་ཡོད་མེད་ནམ་ཡང་ཤེས་ཀྱི་མ་རེད། ཙེ་རིམ་
པའི་མི་དྲག་ཆུང་བ་_ལོག་གྲབས་ཡོད་པའི་མཚན་མོ་དེར་ཁོང་མོས་རྣམ་ཀུན་
ལྟར་ཟློས་གར་ཁང་དུ་ཟློས་གར་བལྟ་བར་ཕྱིན་སོང་། ཡིན་ནའི་ཁོང་ཕེབས་
ཁར་ཁོང་མོས་ངུས་པ་རེད་”
110



སྐབས་དེར་ནཱ་ནི་ནཱ་འཛུལ་ཡོང་ནས་ང་ཚོར་མཚན་ཟས་གྲ་སྒྲིག་ཟིན་པའི་
བརྡ་བཏང་བྱུང༌། །
ང་ཚོ་ཟ་ཁང་ནང་དུ་འཛུལ་སྐབས་མཱ་ཀེ་ལི་ཐེས་གྱང་ལ་བསྙེས་ཡོད་པ་
དང་། རྩྭ་སེ་ཏུང་གིས་ཁོང་མོའི་ལག་ནས་བཟུང་སྟེ་སྐད་ཤུགས་ཆུང་ངུས་ཁོང་
མོར་གཏམ་གླེང་བྱེད།།
“ཁྱེད་རང་སྨྱོ་བ་མིན་ནམ་” ཞེས་ མཱ་ཀེ་ལི་ཐེས་ ཁོ་ ལ་ “ ཁྱེད་རང་གིས་
མཁྱེན་གསལ་ལྟར་ངས་མོས་མཐུན་བྱེད་ཀྱི་མ་རེད། བུ་མོ་ང་ཁྱེད་རང་གིས་ངོ་
མཁྱེན་ནས་ལོ་གཉིས་ཙམ་སོང་བ་རེད། ག་རེ། ད་ ལྟ་གཞི་ནས་ངའི་ཟུར་
བསྟེན་ཁྱོ་བོ་གནང་དགོས་བསམས་པ་ག་རེ་ཡིན། མི་ང་ཚོའི་གྲས་ཀྱིས་ཡང་
མིན་ན་ལམ་སེང་ལུས་པོ་མི་ལ་སྤྲོད་ཀྱི་རེད། ཡང་མིན་ན་ནམ་ཡང་ཁ་ཡ་བྱེད་ཀྱི་
མ་རེད། སྐུ་ཞབས་ལྷན་རྒྱས་ཕེབས་དང་། ཞུགས་ཤིག་”ཟེར། །
མཱ་ཀེ་ལི་ཐེས་ཕྱག་རྩྭ་སེ་ཏུང་གི་ལག་ནས་འཐེན་ཏེ་ཁོ་ཁོང་མོའི་གཡས་སུ་
སྡོད་དུ་བཅུག་པ་དང༌། ང་གཡོན་དུ་སྡོད་དུ་བཅུག་རྗེས་ནཱ་ནི་ནཱ་ལ་“ཁྱེད་རང་
སྔོན་ལ་ཐབ་ཚང་ནང་གི་མི་ལ་བལྟ་སྐྱོང་བྱེད་པར་སོང་། གལ་ཏེ་སྒོ་དྲིལ་འཐེན་
མཁན་འདུག་ན་སྒོ་མ་འབྱེད། དེ་ནས་ཁྱེད་རང་སྡོད་པར་ཤོག”ཅེས་སྨྲས། །
ཁོང་མོས་དོན་དེ་མངགས་དུས་ནམ་ཕྱེད་ཆུ་ཚོད་དང་པོ་ཟིན་ཚར་འདུག
མཚན་ཟས་ཟ་དུས་ཚང་མས་དགོད་སྒྲ་ལྷང་ལྷང་ངང་ཧམ་ཟ་ཧམ་འཐུང་
བྱས། མི་རིང་བར་དགའ་སྤྲོ་ཚད་མཐོ་ཤོས་སུ་སླེབས་ཏེ་རྣ་ལ་གཟན་པའི་
བཙོག་གཏམ་ཡང་ཡང་ཐོས་ཐུབ། བཙོག་གཏམ་དེ་རིགས་ཁྱབ་ཁོངས་གཞན་
ཞིག་གི་ནང་དུ་ཧ་ཅང་དགོད་བྲོ་བར་བརྩི་བས་ནཱ་ནི་ནཱ་དང༌། ཕུ་ལུས་ཏང་སེ།
མཱ་ཀེ་ལི་ཐེ་བཅས་ཀྱིས་དགའ་འབོད་བྱེད། རྩྭ་སེ་ཏུང་གིས་སྤྲོ་རྩེད་ཅི་དགར་
རོལ་ཞིང་། ཁོ་ནི་གཞོན་ནུ་སེམས་བཟང་ཞིག་རེད། འོན་ཀྱང་ཁོ་ལ་ལོ་ན་ཆུང་
དུས་ནས་གོམས་གཤིས་ངན་པ་འགོས་རྐྱེན་བསམ་བློ་ཅུང་རུལ་སུངས་སུ་གྱུར་
ཡོད། སྐབས་ཤིག་ང་རང་ཡང་ཁེར་རྐྱང་དུ་མ་བསྡད་པར་ཞིམ་ཟས་དང་འདྲ་
111



ir
ir
ir
བའི་སྤྲོ་སྐྱིད་འདི་འདྲའི་ནང་འཇུག་འདོད་བྱུང༌། འོན་ཀྱང་ངས་ག་ལེར་ཅ་ཅོ་
ཟང་ཟིང་དེ་ནས་བྲལ་བ་དང༌། ཨ་རག་འཐུང་མཚམས་བཞག་སྟེ་ལོ་ན་ཉི་ཤུར་
སོན་པའི་མཛེས་མ་དེའི་ཨ་རག་འཐུང་སྟངས་ལ་བལྟས་ནས་བསྡད་པ་ཡིན།
ཁོང་མོའི་གད་མོ་དང་གཏམ་གླེང་རྩུབ་པ་ནི་མི་སྐྱེལ་འཁོར་ལོ་འཐེན་མཁན་དང་
འདྲ་བར་མི་གཞན་གྱིས་བཙོག་གཏམ་ཇི་ཙམ་སྨྲས་པ་དེ་ཙམ་གྱིས་ཁོང་མོ་དགོད་
ཤུགས་ཆེ་རུ་འགྲོ་བས་དེས་ངའི་སེམས་ནང་སྡུག་བསྔལ་ཇེ་ཆེར་སྐྱེས་བྱུང་།།
འོན་ཏེ་འདི་འདྲའི་བག་མེད་སྐྱིད་རོལ་དང༌། གཏམ་གླེང་། ཨ་རག་
འཐུང་སྟངས་བཅས་ནི་དེར་བཞུགས་པའི་མགྲོན་པོ་གཞན་ལ་མཚོན་ན་རྒྱ་ཡན་
དང་། གོམས་གཤིས་ངན་པའང་ཡང་ན་ངར་སེམས་འཕེལ་བའི་འབྲས་བུ་རེད་
ཅེས་བརྗོད་ཆོག་མོད། འོན་ཏེ་མཱ་ཀེ་ལི་ཐེའི་ལུས་ཐོག་ཏུ་དེ་ནི་དངོས་ཡོད་
བརྗེད་རྒྱུའི་དགོས་མཁོ་ཞིག་དང་། རང་ཚོད་ཟིན་མི་ཐུབ་པ་ཞིག ཀླད་རྩེར་
སྐྱོན་ཕོག་པའི་མཚོན་ཚུལ་ཞིག་ཡིན་པ་ངས་ཤེས་ཚོར་བྱུང༌། ཤང་པིན་ཨ་རག་
ཤེལ་ཕོར་གང་རེ་འཐུང་དུས་ཁོང་མོའི་མཁུར་ཚོས་ཐོག་ཅུང་ཟད་རིང་ཚ་བ་རྒྱས་
པའི་དམར་མདངས་རེ་འཁྱུག་གི་འདུག མཚན་ཟས་འགོ་ཚུགས་སྐབས་ཁོང་
མོའི་གློ་ཤིན་ཏུ་ཆུང་ཡང་རིམ་བཞིན་ཇེ་ཆེར་སོང་སྟེ་མགོ་རྐུབ་སྟེགས་ཀྱི་རྒྱབ་
བསྙེས་ལ་མ་བསྙེས་ཀ་མེད་བྱུང་ཞིང་། གློ་ལངས་རིམ་བཞིན་ལག་པ་གཉིས་
ཀྱིས་བྲང་ཁ་ཤུགས་ཀྱིས་མནན་ནས་སྡོད་ཀྱི་འདུག་
ཁོང་མོ་ལུས་པོ་སྐྱོ་ཁར་ཉིན་ལྟར་བག་མེད་རྒྱ་ཡན་གྱི་འཚོ་བ་འདི་འདྲ་
བསྐྱལ་ཏེ་རང་གིས་རང་ལ་མནར་གཅོད་གཏོང་བས་ང་དངོས་གནས་ཁོང་མོར་
སེམས་ཁྲལ་སྐྱེས་བྱུང་།
མཐར་ངས་སེམས་ཁྲལ་བྱེད་པའི་གནས་ཚུལ་དེ་དངོས་སུ་ཐོན་སོང་། དེ་
ཡང་མཚན་ཟས་མཇུག་སྒྲིལ་གྲབས་ཡོད་དུས་མཱ་ཀེ་ལི་ཐེར་གློ་ཆེས་ཆེར་ལངས་
ཤིང༌། དེ་ནི་ང་ཁོང་མོའི་ཁྱིམ་དུ་སླེབས་ཚུན་ལངས་པའི་གློ་ཤུགས་ཆེ་ཤོས་ཤིག་
རེད། ངའི་ཚོར་བར་ཁོང་མོའི་གློ་བ་ཧ་ལམ་བྲང་ཁོག་ནང་ལྟར་བའི་སྣང་བ་
112



བྱུང༌། ཡ་ང་བའི་བུ་མོ་དེ་ངོ་གདོང་དམར་རྐྱང་ཆགས་ཤིང་། སྡུག་བསྔལ་ངང་
མིག་ཟུང་བཙུམས་པ་དང་། ལག་རས་བླངས་ནས་མཆུ་ཕྱིས་སོང་བས་ལག་རས་
ཐོག་ཁྲག་དམར་ཐིགས་པ་ཞིག་འགོས་འདུག དེས་ན་ཁོང་མོས་ཡར་ལངས་ཏེ་
ཁྲུས་ཁང་ནང་ཕྱིན་སོང༌།
“མཱ་ཀེ་ལི་ཐེ་ག་རེ་བྱས་སོང་ངམ”ཞེས་རྩྭ་སེ་ཏུང་གིས་དེ་སྐད་དྲིས།
ཕུ་ལུས་ཏང་སེས་ “ ཁོང་མོ་གད་མོ་བགད་རྒྱུ་ཤུགས་ཆེ་དྲགས་ནས་གློ་
བརྒྱབ་སྟེ་ཁྲག་ཐོན་སོང་། ཨོའོ། གང་ཡང་བྱེད་ཀྱི་མ་རེད། ཁོང་མོ་ཉིན་ལྟར་
འདི་འདྲ་རེད། ཁོང་མོ་ཕེབས་ཀྱི་རེད། ཕ་གིར་ཁོང་མོ་གཅིག་པུས་འགྲིག་གི་
རེད། ཁོང་མོ་དེ་འདྲ་བྱེད་རྒྱུར་མཉེས་པོ་ཡོད་པ་རེད”ཟེར།
དེ་ཡང་ང་ནི་སེམས་ཀྱིས་མ་བཟོད་པས་ཕུ་ལུས་ཏང་སེ་དང་ནཱ་ནི་ནཱ་ཡིས་
ཡ་མཚན་ཤིན་ཏུ་ཆེ་བའི་ངང་ང་ལ་སྐད་བཏང་ནས་བཀག་ནའང་ཡར་ལངས་ཏེ་
ཐད་ཀར་མཱ་ཀེ་ལི་ཐེ་འཚོལ་བར་འགྲོ་དགོས་བྱུང་།
བཅུ།
ཁོང་མོ་སྡོད་སའི་ཁང་པ་དེའི་ནང་ཡང་ལཱ་རྐང་གཅིག་ལས་སྤར་མེད་པ་
དང་། ཡང་ལཱ་དེ་ སྒྲོག་ཙེའི་སྟེང་དུ་བཙུགས་འདུག ཁོང་མོས་ ཧྲ་ཧྥ་རྐུབ་
སྟེགས་ཆེན་པོ་ཞིག་གི་སྟེང་དུ་ཟུར་བསྙེས་བརྒྱབ་ཐོག་གྱོན་གོས་ཀྱི་སྦོ་ཁ་ཕྱེ་སྟེ་
ལག་གཅིག་གིས་སྙིང་ཁ་མནན་པ་དང༌། ལག་གཞན་དེ་རྐུབ་སྟེགས་ཀྱི་ཕྱི་ལ་
དཔྱངས་ནས་བསྡད་འདུག སྒྲོག་ཙེའི་སྟེང་དུ་དངུལ་གི་དུང་བན་ཞིག་ཡོད་པ་
དེའི་ནང་ཆུ་ཕྱེད་ཙམ་བླུགས་ཡོད་ཅིང་། ཆུའི་ཁར་རྡོ་ཀ་མ་རུའི་རི་མོ་དང་འདྲ་
བའི་ཁྲག་རིས་འཕྱོ་བཞིན་འདུག
མཱ་ཀེ་ལི་ཐེའི་ ཞལ་ མདོག་སྐྱ་བོར་གྱུར་ཡོད་ པ་དང༌། ཞལ་ཕྱེད་ཙམ་
གདངས་ནས་གང་ཐུབ་ཅི་ཐུབ་ཀྱིས་དབུགས་གཏོང་ཐབས་བྱེད། ཁོང་མོས་
མཚམས་མི་ཆད་པར་དབུགས་ཆེར་རྡུབ་པ་དང་། དེ་རྗེས་དབུགས་རིང་ཞིག་
113



བཏང་ཞིང་། ཧ་ལམ་དེ་འདྲ་བྱས་ན་ཅུང་བདེ་རུ་འགྲོ་བ་དང་། སྐར་མ་ཁ་
ཤས་རིང་ལྷོད་ཙམ་ཡོང་གི་ཡོད་པ་འདྲ།
ངས་ཁོང་མོའི་མདུན་དུ་བསྐྱོད་ཀྱང་ཁོང་མོས་འགུལ་ཙམ་ཡང་མི་བྱེད་
པས་མར་བསྡད་ནས་ཧྲ་ཧྥ་རྐུབ་སྟེགས་ཀྱི་ཕྱིར་གློད་པའི་ཁོང་མོའི་ལག་པ་དེ་
བཟུང་བ་ཡིན། །
“ཨ་ལས། ཁྱེད་རང་རེད་པཱ”ཞེས་ཁོང་མོས་འཛུམ་དམུལ་བཞིན་ང་ལ་
དེ་སྐད་སྨྲས།
ཕལ་ཆེར་ངའི་གདོང་ཐོག་གི་རྣམ་འགྱུར་ཛ་དྲག་ཆེན་པོ་ཡོད་པ་འདྲ་སྟེ།
ཁོང་མོས་མུ་མཐུད་ང་ལ་“ཁྱེད་རང་ཡང་སྙུན་གྱི་མེད་དམ་”ཟེར།
“ང་ན་གི་མི་འདུག ཡིན་ནའི་ཁྱེད་རང་། ཁྱེད་རང་ད་དུང་ཡང་བདེ་པོ་
མི་འདུག་གམ་”
“ད་དུང་བདེ་པོ་རང་མི་འདུག” ཅེས་ཁོང་མོས་ལག་རས་ཀྱིས་གློ་རྒྱག་
དུས་ཐོན་ པའི་ མཆི་ མ་ཕྱི་ བཞིན་ “ ད་ ལྟ་ ང་ གནས་ ཚུལ་ འདི་ འདྲར་ གོམས་
འདུག་”ཟེར། །
“ལྕམ་སྐུ་ཞབས། ཁྱེད་རང་འདི་འདྲ་རང་སྲོག་རང་གིས་ལྕེབས་མཁན་
རེད་”ཅེས་ངས་སེམས་འགུལ་ཐེབས་པའི་སྐད་གདངས་ཀྱིས་ཁོང་མོར་“ངས་
ཁྱེད་རང་གི་གྲོགས་པོ་དང་། ཁྱེད་རང་གི་སྤུན་ཉེ་བྱས་ཏེ་ཁྱེད་རང་འདི་ལྟར་
རང་གིས་རང་མེད་པ་བཟོ་རུ་མི་འཇུག་པའི་ཁ་ཏ་བྱེད་ཀྱི་ཡིན”ཞེས་བརྗོད་པ་
ཡིན། །
“ལགས། ཁྱེད་རང་ དངོས་ གནས་ ཧ་ལས་ ཧང་སངས་དེ་འདྲ་གནང་
དགོས་མ་རེད་”ཅེས་ཁོང་མོས་སྐྱོ་ཤས་ཅུང་ལྡན་པའི་ངང་“ཁྱེད་རང་གཟིགས་
དང༌། མི་གཞན་གྱིས་ང་ལ་སེམས་ཁུར་གནང་གི་འདུག་གམ། དེ་གང་ཡིན་
ཟེར་ན། ནད་འདི་རིགས་ནི་བཅོས་ཐབས་མེད་པ་ཁོང་ཚོས་ཤེས་ཀྱི་ཡོད་པས་
རེད་”ཅེས་དག་སེལ་བྱས།
，
114



ཁོང་མོས་དེ་སྐད་སྨྲས་རྗེས་ཡར་ལངས་པ་དང་། ཡང་ལཱ་འཁྱེར་ནས་བྱུང་
ཐབ་ཀྱི་སྟེང་དུ་བཞག་སྟེ་ཤེལ་ཀོར་ལྟ་གིན་བསྡད། །
ཁོང་མོས་“ ངའི་ གདོང་མདོག་སྐྱ་བོ་འདི་འདྲ་ཆགས་འདུག” ཅེས་སྨྲ་
བཞིན་སྐ་རགས་བཅིངས་པ་དང་། ཟང་ཟིང་དུ་ལངས་པའི་སྐྲ་རྣམས་མཛུབ་
མོས་ཤད་ རྗེས་ “ ཨོའོ། ད་འགྲིག་སོང་། ང་ཚོ་ སྒྲོག་ཙེའི་འགྲམ་དུ་ ཐད་དོ།
ཕེབས་དང”ཟེར།
འོན་ཀྱང་ངས་སྔར་བཞིན་དེ་གར་བསྡད་ནས་འགུལ་མེད།
ཁོང་མོས་ངའི་བརྩེ་སེམས་འདི་ད་གིན་གྱི་སྣང་ཚུལ་དེ་ལས་བྱུང་བ་རྟོགས་
པས་མདུན་དུ་ཡོང་སྟེ་ཕྱག་ང་ལ་བརྐྱངས་ནས་“གཟིགས་དང་ཁྱེད་རང་ནི། ད་
ཕེབས་ཤིག”ཟེར། །
ངས་ཁོང་མོའི་ཕྱག་བཟུང་སྟེ་མཆུ་འགྲམ་དུ་བསྐྱལ་ནས་འོ་སྦྱོར་བཞིན་
བཟོད་པ་ཡུན་རིང་བྱས་པའི་མཆི་མ་རྡོག་པོ་གཉིས་རང་དབང་མེད་པར་ལྷུངས་
པས་ཁོང་མོའི་ཕྱག་རློན་པར་གྱུར། །
“ཧའེ། ཕྲུ་གུ་འདྲ་བ་ལ་” ཞེས་ཤོད་ཀྱིན་ཁོང་མོས་སླར་ངའི་འཁྲིས་སུ་
བསྡད་ནས་“ཁྱེད་རང་ཤུམ་གྱི་ཡོད་དམ། ག་རེ་གནང་སོང་ངམ་”ཟེར། །
“ཁྱེད་རང་གིས་བྱས་ན་ཏན་ཏན་ང་ལ་གླེན་རྟགས་འདུག་དགོངས་ཡོད་
ཀྱི་རེད། ཡིན་ནའི་ངས་ད་གིན་མཐོང་བའི་སྣང་ཚུལ་དེས་ང་སེམས་སྐྱོ་པོ་ཞེ་
དྲག་བྱུང་”
“ཁྱེད་རང་དངོས་གནས་ཐུགས་སེམས་བཟང་པོ་འདུག ཁྱེད་རང་གིས་
གསུངས་ན་ངས་ག་རེ་བྱེད་དགོས་རེད་དམ། མཚན་མོ་ང་གཉིད་མི་ཁུག་པས་
དེས་ན་སྐྱོ་བ་བསངས་ཆེད་རྩེད་མོ་བརྩེས་ནས་སྡོད་རྒྱུ་ཙམ་རེད། ཡང་བསྐྱར་
ཞུས་ན། བུ་མོ་ང་འདྲ་བ་ནི་གཅིག་གིས་མང་བ་དང་གཅིག་གིས་ཉུང་བར་ཁྱད་
པར་ག་རེ་ཡོད་དམ། སྨན་པས་ང་ལ་དེ་ནི་གློ་ཡུ་ནས་ཁྲག་ཐོན་པ་རེད་གསུང་གི་
འདུག ངས་ཁོང་ཚོའི་སྐད་ཆར་ཡིད་ཆེས་བྱེད་ཁུལ་བྱེད་ཀྱི་ཡོད། ངས་ཁོང་
115



ཚོར་བྱེད་ཐུབ་པ་ཡང་དེ་ཙམ་ལས་མེད”
“མཱ་ཀེ་ལི་ཐེ། ངས་ཞུས་པར་གསན་དང་” ཞེས་ངས་རང་ཉིད་ཀྱི་བརྩེ་
དུང་སླར་བཟོད་བསྲན་བྱེད་མ་ཐུབ་པར་“ཁྱེད་རང་གིས་ངའི་མི་ཚེར་ཤུགས་
རྐྱེན་གང་འདྲ་ཐེབས་མིན་ངས་མི་ཤེས། ཡིན་ནའི་ངས་ཤེས་པ་ནི་མིག་སྔར་
ངས་སེམས་ཁུར་ཆེ་ཤོས་བྱེད་ས་ཁྱེད་རང་ཡིན། ངས་ཁྱེད་རང་ལ་བྱེད་པའི་
སེམས་ཁུར་དེ་མི་སུ་འདྲ་ཞིག་ལས་ཀྱང་བརྒལ་བ་དང་། ཐ་ན་ངའི་གཅུང་མོ་
ལས་ཀྱང་བརྒལ་ཡོད། བསམ་བློ་དེ་ཁྱེད་རང་མཇལ་བ་ནས་བཟུང་ཤར་བྱུང༌།
ཡོང་ང་། དཀོན་མཆོག་གི་ཞལ་ལ་གཟིགས་ནས་རང་ཉིད་ཀྱི་སྐུ་གཟུགས་ལ་
ཐུགས་ཅག་གནང་དང་། ད་རང་ཉིད་མེད་པ་མ་བཟོ་”ཞེས་བརྗོད་པ་ཡིན།
“གལ་ཏེ་ངས་རང་ཉིད་ཀྱི་གཟུགས་པོར་ཅ་ག་བྱས་ན་དེ་ལས་ལྡོག་སྟེ་ང་ཤི་
གི་རེད། ད་བར་ང་གསོན་པོར་འཚོ་ཐུབ་པ་ནི་ངས་ད་ལྟ་སྐྱེལ་བའི་རྒྱ་ཡན་གྱི་
འཚོ་བ་འདིས་རེད། རང་གི་ལུས་པོར་ཅ་ག་གྱིས་ཤིག་ཟེར་བ་དེ་ནི་ཁྱིམ་ཚང་
ཡོད་པ་དང་། གྲོགས་པོ་ཡོད་པའི་མཐོ་རིམ་སྤྱི་ཚོགས་ཀྱི་ལྕམ་དང་སྲས་མོ་ཚོར་
ཤོད་རྒྱུའི་སྐད་ཆ་རེད། འོན་ཏེ་ང་ཚོའི་གྲས་ནི་ གལ་ཏེ་ཟུར་བསྟེན་ ཁྱོ་བོའི་
གཏམ་འདོད་བསྲུང་མ་ཐུབ་པ་དང་། ཁོ་ཚོའི་འདོད་ཆགས་ཀྱི་རེ་འདུན་བསྐོང་
མ་ཐུབ་པ། ཁོ་ཚོར་སྐྱོ་བསངས་གདུང་སེལ་བྱེད་མ་ཐུབ་ཚེ་ཁོ་ཚོས་ང་ཚོ་ཟུར་
ཞིག་ཏུ་དབྱུགས་ཞོག་པས་ང་ཚོ་ནི་ཉི་མ་ལོ་ལས་རིང་བའི་སྡུག་བསྔལ་བཟོད་
བསྲན་བྱས་ནས་སྡོད་རྒྱུ་ཙམ་རེད། གནས་ཚུལ་དེ་ཚོ་ངས་གསལ་པོ་ཤེས་ཀྱི་
ཡོད། ཧིན། ་ངས་མལ་སར་ཟླ་བ་གསུམ་ཙམ་བསྡད་པ་ཡིན། གཟའ་འཁོར་
གསུམ་པ་ནས་བཟུང་སུས་ཀྱང་ང་ལ་བལྟ་བར་སླེབས་མ་བྱུང་”
“ཁྱེད་རང་གི་ངོས་ནས་བཤད་ན་ང་ནི་དངོས་གནས་བརྩི་རིན་ཡོད་པ་
ཞིག་མ་རེད་”ཅེས་ངས་མུ་མཐུད་དེ་“ཡིན་ནའི་གལ་ཏེ་ཁྱེད་རང་ཞེན་པ་མ་ལོག་
ན་ངས་གཅུང་པོ་ཞིག་ལྟར་ཁྱེད་རང་ལ་བལྟ་སྐྱོང་བྱེད་པ་དང༌། ཁྱེད་རང་དང་
ཁ་བྲལ་གྱི་མིན། ངས་ཁྱེད་རང་གི་སྙུན་གཞི་བཅོས་ཐུབ་ཀྱི་རེད། ཁྱེད་རང་སྐུ་
116



གཟུགས་སྔོན་མ་ལྟར་ཐང་པོར་གྱུར་རྗེས་ཁྱེད་རང་མཉེས་ན་སླར་ད་ལྟའི་འཚོ་བ་
འདི་རིགས་སླར་གསོ་བྱས་ཀྱང་འགྲིག ཡིན་ནའི་ཁྱེད་རང་ཏན་ཏན་འཇམ་
ཐིང་གི་འཚོ་བར་མཉེས་སྲིད་པ་ངས་ཐག་བཅད་ནས་ཤོད་ཐུབ། འཚོ་བ་དེ་
རིགས་ཀྱིས་ཁྱེད་རང་དེ་བས་སྤྲོ་པོ་ཡོང་བ་དང༌། ཁྱེད་རང་ནམ་ཡང་མཛེས་པོ་
འདི་འདྲར་གནས་ཐུབ་ཀྱི་རེད་” །
“དོ་དགོང་ཁྱེད་རང་དེ་འདྲ་བསམས་པ་ནི་བཞེས་རག་གིས་སྦིར་རྗེས་
སེམས་སྡུག་སྐྱེས་པས་རེད། ཡིན་ནའི་རང་བསྟོད་ཀྱི་ངང་རྒྱུད་རིང་པོ་དེ་འདྲ་
ཁྱེད་རང་ལ་ཡོད་ཀྱི་མ་རེད་”
“མཱ་ཀེ་ལི་ཐེ། ཁྱེད་རང་ང་ལ་གསན་དང་། ཁྱེད་རང་དེ་སྔོན་ཟླ་བ་
གཉིས་ཙམ་བསྐྲུན་པ་རེད། ཟླ་བ་དེ་གཉིས་ཀྱི་རིང་ངས་ཉིན་ལྟར་ཁྱེད་རང་གི་
སྙུན་གཞིའི་གནས་ཚུལ་འདྲི་བར་ཡོང་བ་ཡིན་”
“དེ་དངོས་གནས་རེད། ཡིན་ནའི་ཁྱེད་རང་ཐོག་ཁར་མི་ཕེབས་པ་ག་རེ་
ཡིན་ནམ་”
“གང་ཡིན་ཟེར་ན་དེ་དུས་ངས་ཁྱེད་རང་ཞལ་ཚོར་གྱི་མེད་”
“བུ་མོ་ང་ལྟ་བུར་ད་དུང་ཚེར་སྣང་གནང་རྒྱུ་ག་རེ་ཡོད་དམ”
“བུ་མོ་ཞིག་དང་མཉམ་དུ་བསྡད་ཚེ་གང་ལྟར་ཚེར་སྣང་ཅུང་སྐྱེ་གི་འདུག
མ་མཐར་ཡང་ངས་བསམ་བློ་དེ་འདྲ་བཏང་ཡོད་”
“དེ་འདྲ་ཡིན་ན་ཁྱེད་རང་དངོས་གནས་ང་ལ་གཟིགས་སྐྱོང་གནང་བར་
ཕེབས་ཀྱི་ཡིན་ནམ”
“ཡིན་”
“ཁྱེད་རང་ཉིན་ལྟར་ངའི་འགྲམ་དུ་བཞུགས་ཀྱི་ཡིན་ནམ”
“ཡིན་”
“ ཐ་ན་མཚན་མོ་ཡང་རྟག་པར་དེ་འདྲ་བཞུགས་ཀྱི་ཡིན་ནམ་”
“ཁྱེད་རང་ཐུགས་མ་སུན་ན་ག་དུས་ཡིན་ནའི་དེ་འདྲ་རང་ཞུས་ཆོག”
117



“ཁྱེད་རང་གིས་དེར་ག་རེ་གསུང་ངམ་”
“ལྷག་བསམ་རྣམ་དག་”
“ ལྷག་བསམ་རྣམ་དག་དེ་ག་ནས་བྱུང་བ་རེད་དམ་”
“ངས་ཁྱེད་རང་ལ་བཅངས་པའི་བཟོད་ཐབས་བྲལ་བའི་གདུང་སེམས་
ཤིག་ལས་བྱུང་བ་རེད་”
“དེ་འདྲ་ཡིན་ན་ཁྱེད་རང་ང་ལ་དགའ་བ་མིན་ནམ། ལམ་སེང་གསུངས་
དང༌། གསུངས་གྲུབ་ན་སྟབས་བདེ་རུ་འགྲོ་གི་རེད་”
“དེ་ ཕལ་ཆེར་ཡིན་གྱི་རེད། ཡིན་ནའི་ངས་ཉིན་ཞིག་ཁྱེད་རང་ལ་ཞུ་
དགོས་རུང་ཉིན་དེ་དེ་རིང་མ་རེད་”
“ ཡག་ཤོས་ལ་ཁྱེད་རང་གིས་ནམ་ཡང་ང་ལ་མ་གསུངས་ན་ལེགས་”
“ག་རེ་ཡིན་ནམ་”
“གང་ཡིན་ཟེར་ན། གསལ་འདོན་དེ་རིགས་ལ་འབྲས་བུ་གཉིས་ལས་
ཡོད་ཀྱི་མ་རེད་”
“གང་གཉིས་རེད་དམ་”
“ཡང་ན་ངས་ཁྱེད་རང་ལ་ཁས་མི་ལེན་པས་དེས་ཁྱེད་རང་གིས་ང་ལ་
འཁོན་འཛིན་གནང་གི་རེད། ཡང་ན་ངས་ཁྱེད་རང་ལ་དང་ལེན་ཞུ་བས་དེས་
ཁྱེད་རང་ལ་སྐྱོ་སྣང་ཆེ་ཞིང་དྲན་རྒྱུ་མང་བའི་ཟུར་བསྟེན་ཆུང་མ་ཞིག་དང་།
ཀླད་རྩར་སྐྱོན་ཡོད་པའི་བུད་མེད་ཅིག ལུས་ལ་ན་ཚ་ཡོད་པའི་བུད་མེད་ཅིག
སེམས་སྡུག་ཆེ་བའི་བུད་མེད་ཅིག སྤྲོ་དུས་སྡུག་བསྔལ་ལས་སྐྱོ་ཤས་ཆེ་བ་བྱེད་
པའི་བུད་མེད་ཅིག ཁྲག་སྐྱུག་སྟེ་ལོ་གཅིག་ལ་འགྲོ་གྲོན་ཧྥ་ལའང་ཁྲི་བཅུ་གཏོང་
དགོས་པའི་བུད་མེད་ཅིག་བཅས་ཡོང་གི་རེད། དེ་ཡང་དངུལ་ཡོད་པའི་གུང་
རིམ་པའི་མི་དྲག་བགྲེས་སོང་དེ་ལྟ་བུའི་ངོས་ནས་བཤད་ན་གནད་དོན་ཆེན་པོ་
གང་ཡང་མ་རེད། ཡིན་ནའང་ཁྱེད་རང་ལྟ་བུའི་གཞོན་ནུ་ཞིག་གི་ངོས་ནས་
བཤད་ན་དེ་ནི་རྙོག་དྲ་ཆེན་པོ་ཞིག་རེད། ངའི་དེ་སྔོན་གྱི་ན་གཞོན་སྙིང་སྡུག་
118



ཚང་མ་མི་རིང་བར་ང་དང་ཁ་བྲལ་སོང་། དེ་ནི་དཔང་རྟགས་རེད་”
ངས་ལན་ ཅི་ ཡང་ བཏབ་ མེད། ངས་འགྱོད་ བཤགས་ དང་འདྲ་ བའི་
གསལ་བཤད་དེ་དག་ཉན་དུས་གསེར་དངུལ་ལ་མྱོས་པར་གྱུར་པའི་ཁོང་མོའི་
འཚོ་བའི་ཕྱི་ངོས་ཀྱི་འོག་ན་སྡུག་བསྔལ་གྱི་འཚོ་བ་དངོས་སྦས་ཡོད་པ་གསལ་
པོར་མཐོང་བྱུང་། ཡ་ང་བའི་བུ་མོ་དེས་བག་མེད་རྒྱ་ཡན་དང་། ཨ་རག་གིས་
མྱོས་པ། གཉིད་མ་ཁུག་པ་བཅས་ཀྱི་ནང་དངོས་ཡོད་གྱི་འཚོ་བར་གཡོལ་གྱིན་
འདུག དེ་ཚོ་ཚང་མས་ང་ལ་བསམ་བློ་སྣ་ཚོགས་འཁོར་ཏེ་སྐད་ཆ་ཚིག་གཅིག་
ཀྱང་ཤོད་མི་ཐུབ་པར་གྱུར།
“ད་བཀའ་མོལ་མ་གསུངས”ཞེས་མཱ་ཀེ་ལི་ཐེས་མུ་མཐུད་དེ་སྨྲས་པར་“ང་
ཚོ་དངོས་གནས་ཕྲུ་གུའི་སྐད་ཆ་ཤོད་ཀྱི་འདུག དེ་ལས་ཕྱག་ང་ལ་གནང་དང་།
མཉམ་དུ་ཟ་ཁང་ལ་ཐད་དོ། ཁོང་ཚོས་ང་གཉིས་ག་རེ་བྱེད་ཀྱི་ཡོད་མེད་མ་ཤེས་
པ་བྱེད་དགོས་”
“ཁྱེད་རང་ཕེབས་འདོད་ན་ཕེབས་ཤིག ཡིན་ནའི་ང་འདི་གར་ཞོག་
རོགས་”
“ག་རེ་ཡིན་ནམ་”
“གང་ཡིན་ཟེར་ན། ཁྱེད་རང་གི་སྐྱིད་རོལ་དེས་ང་ལ་སྡུག་བསྔལ་ཆེན་པོ་
ཡོང་གི་འདུག”
“འོ་ན་ངས་ངོ་གདོང་སྐྱོ་པོ་བསྟན་ཆོག་”
“ཨ་ལས། མཱ་ཀེ་ལི་ཐེ། ང་ཁྱེད་རང་ལ་དོན་ཞིག་ཞུ་དགོས་ཡོད། དོན་
དེ་གཅིག་བྱས་ན་མི་གཞན་གྱིས་རྟག་པར་ཁྱེད་རང་ལ་བཤད་ཡོད་ཀྱི་རེད་ལ།
ཁྱེད་རང་ཡང་གསན་རྒྱུ་གོམས་ནས་དོན་ཞིག་ལ་བརྩི་གི་མ་རེད། ཡིན་ནའི་དེ་
དངོས་གནས་ཡིན། ངས་ཀྱང་རྗེས་མ་ནམ་ཡང་ཁྱེད་རང་ལ་ཐེངས་གཉིས་པ་
ཞུས་མི་ཡོང་”
“དོན་ག་རེ་ཡིན་” ཞེས་ཁོང་མོས་འཛུམ་དམུལ་དམུལ་གྱིས་ང་ལ་སྨྲས་
119



ཤིང་། དེ་ཡང་སྐྱེད་མ་གཞོན་པ་ཚོས་ཁོང་མོ་ཚོའི་ཕྲུ་གུར་གཏམ་སྨྲ་སྐབས་རྟག་
ཏུ་འཛུམ་དམུལ་དེ་རིགས་བསྟན་གྱི་རེད།
“ངས་ཁྱེད་རང་མཇལ་བ་ནས་བཟུང་རང་གིས་ཀྱང་ག་རེ་ཡིན་མིན་མི་
ཤེས་པ་དང་། ག་རེའི་ཆེད་དུ་ཡིན་པ་དེ་བས་མི་ཤེས། གང་ལྟར་ཁྱེད་རང་གིས་
ངའི་ཚེ་སྲོག་ནང་གནས་བབ་ཅིག་བཟུང་འདུག ངས་དེ་སྔ་ཁྱེད་རང་བརྗེད་
ཐབས་བྱས་ པ་ཡིན། འོན་ ཀྱང་སྒྲུབ་ཐུབ་ མ་ བྱུང༌། ཁྱེད་ རང་ གི་ གཟུགས་
བརྙན་ནམ་ཡང་ངའི་ཀླད་པའི་ནང་གནས་སོང་། ངས་ལོ་གཉིས་རིང་ཁྱེད་རང་
མཇལ་མ་བྱུང་། འོན་ཀྱང་དེ་རིང་ངས་ཁྱེད་རང་མཇལ་དུས་ཁྱེད་རང་གིས་
ངའི་སེམས་ནང་དུ་བཟུང་བའི་གནས་བབ་དེ་དེ་བས་གལ་ཆེན་དུ་གྱུར་སོང་།
མཐར་ཁྱེད་རང་གིས་དེ་རིང་ང་ལ་སྣེ་ལེན་གནང་བས་ངས་ཁྱེད་རང་ངོ་ཤེས་པ་
དང༌། ངས་ཁྱེད་རང་གི་ཡ་མཚན་ཆེ་བའི་བར་ཆད་ཚང་མ་ཤེས་པས་ཁྱེད་རང་
ངའི་ཚེ་སྲོག་ནང་མེད་དུ་མི་རུང་བའི་མི་ཞིག་ཏུ་གྱུར་སོང་། ཁྱེད་རང་ང་ལ་མི་
དགའ་བ་མ་ཟད། ང་ཡང་ཁྱེད་རང་ལ་དགའ་པོ་བྱེད་དུ་མ་བཅུག་ན་ང་སྨྱོ་གི་
རེད་”
“ཡིན་ནའི་ཁྱེད་རང་དེ་འདྲའི་ཡ་ང་བ་ལ། ངས་ལྕམ་D0གྱིས་གསུངས་
པའི་བཀའ་མོལ་ལ་སློབ་སྦྱོང་བྱས་ཏེ་ཁྱེད་རང་ལ་ཞུ་གི་ཡིན།་ བྱས་ན་ཁྱེད་རང་
ལ་དངུལ་མང་པོ་ཡོད་ཀྱི་རེད་” ཁྱེད་རང་གིས་ངས་ཟླ་རེར་ཧྥ་ལའང་དྲུག་སྟོང་
བདུན་སྟོང་གཏོར་གྱི་ཡོད་པ་མཁྱེན་མ་བྱུང་ངམ། འགྲོ་གྲོན་དེ་དག་ངའི་འཚོ་
བའི་ནང་གི་དགོས་མཁོར་གྱུར་ཟིན་པ་ཁྱེད་རང་གིས་མཁྱེན་མ་བྱུང་ངམ། ཡ་
ང་བའི་གྲོགས་པོ། མི་རིང་བར་ངས་ཁྱེད་རང་གི་རྒྱུ་ནོར་ཐོར་དུ་འཇུག་གི་རེད།
ཁྱེད་རང་གི་ཁྱིམ་ནས་ཁྱེད་རང་ལ་འགྲོ་གྲོན་གཏོང་མཚམས་གཅོད་པ་དང༌།
ཁྱེད་རང་ལ་བུ་མོ་ང་ལྟ་བུ་དང་འཚོ་བ་བསྐྱལ་མི་རུང་བའི་བསླབ་བྱ་བྱེད་ཀྱི་རེད།
ཕུ་ལུས་ཏེང་སེ་ལ་ཟེར།
©
120



གྲོགས་པོ་ཡག་པོ་ཞིག་དང་འདྲ་བར་ང་ལ་དགའ་པོ་གནང་དང་། ཡིན་ནའི་
ཚད་གཞི་དེ་ནས་འགལ་མི་རུང་། ཁྱེད་རང་གིས་ང་ལ་རྟག་པར་གཟིགས་པར་
ཕེབས་ནས་ང་ཚོ་མཉམ་དུ་བཀའ་མོལ་དགོད་བྲོ་པོ་འདྲ་གླེང་ཆོག འོན་ཀྱང་ང་
ཧ་ལས་དགོས་པ་ཞིག་ཏུ་བརྩི་མི་རུང་། གང་ལགས་ཟེར་ན། ང་ནི་རིན་ཐང་
སྐར་མ་གཅིག་ཀྱང་མི་རི་བ་ཞིག་ཡིན། ཁྱེད་རང་དངོས་གནས་ཐུགས་སེམས་
བཟང་པོ་འདུག ཁྱེད་རང་ལ་ཕོ་མོའི་བརྩེ་དུང་དགོས་ཀྱི་རེད། ཡིན་ནའང་ང་
ཚོའི་ཁྱབ་ཁོངས་འདི་འདྲའི་ནང་དུ་འཚོ་བ་སྐྱེལ་ན་ཁྱེད་རང་ད་དུང་ལོ་ན་ཆུང་
དྲགས་པ་དང༌། བརྩེ་དུང་སྐྱེ་རྒྱུ་ཡང་ལས་སླ་བས་དེ་ལས་ཁྱེད་རང་ཁྱོ་ག་ཡོད་
པའི་བུད་མེད་ཅིག་བཙལ་ནས་ཟུར་བསྟེན་ཆུང་མ་ གནང་ཞིག ཁྱེད་རང་
གཟིགས་དང་། ང་བུ་མོ་ཡག་པོ་གང་འདྲ་ཞིག་མ་རེད་དམ། ངས་ཁྱེད་རང་ལ་
བཀའ་མོལ་ཁ་རི་ཁ་ཐུག་གང་འདྲ་ཞུ་གི་མི་འདུག་གམ་”
“འགྲིག་སོང་། ཁྱེད་གཉིས་འདིར་བྱ་ངན་ག་རེ་བཤམ་གྱི་ཡོད་དམ”ཞེ་
ཕུ་ལུས་ཏང་སེས་གློ་བུར་དུ་སྒོ་འགྲམ་ནས་གསུང་སྐད་བསྐྱོན། ཁོང་མོ་ག་དུས་
ཕེབས་པ་ང་ཚོས་གཏན་ནས་ཤེས་མ་བྱུང་། ཁོང་མོ་དབུ་སྐྲ་ཟང་ཟིང་ཡིན་པ་
དང་། ན་བཟའ་ཟང་ཟིང་ཡིན་ཞིང་། དེ་ནི་རྩྭ་སེ་ཏུང་གིས་བཟོས་པ་ངས་ཤེས།
“ང་ཚོ་ཚུལ་ལྡན་གྱི་དོན་གླེང་གི་ཡོད་” ཅེས་མཱ་ཀེ་ལི་ཐེས་“ང་ཚོ་སྐད་ཆ་
ཚིག་ཁ་ཤས་ཤོད་དུ་ཆུག་དང་། ཅུང་ཟད་སོང་རྗེས་སླེབས་ཡོང་”
“ཡོང་ང་། ཡོང་ང་། ཕྲུ་གུ་ཚོ། ཁྱེད་ཚོ་ཤོད་ཅིག” ཅེས་ཕུ་ལུས་ཏང་
སེས་དེ་སྐད་སྨྲ་བཞིན་ཕྱིར་ཐོན་པ་དང༌། འགྲོ་ཞོར་དུ་སྒོ་འཐེན་ཅིང་། དེ་ནི་
ཧ་ལམ་ཁོང་མོས་ད་གིན་གསུངས་པའི་སྐད་ཆ་དེའི་ཤོད་ཉམས་ནན་དུ་གཏོང་བ་
དང་འདྲ། །
“འདི་འདྲ་གནང་རྒྱུར་ཐག་གཅོད་དོ”ཞེས་མཱ་ཀེ་ལི་ཐེས་ང་གཉིས་ལས་
མེད་དུས་མུ་མཐུད་“ཁྱེད་རང་སླར་ང་ལ་དགའ་པོ་མ་གནང་ཞིག་”ཟེར།
“ང་ལམ་སེང་འགྲོ་གི་ཡིན་”
121



“ཚད་གཞི་འདི་འདྲར་སླེབས་ཟིན་པ་རེད་དམ་”
ང་དངོས་ནས་བྱེད་གཏད་དཀའ་བར་གྱུར། དེ་ཡང་བུ་མོ་འདིས་ང་བླ་
ཆད་སྲོག་ཐོར་དུ་བཏང་ཟིན། ངས་དགའ་སྤྲོ་ལྡན་ལ་སེམས་སྡུག་ཀྱང་མཆིས་པ་
དང་། དྭངས་ཤིང་གཙང་ལ་འདོད་ཆགས་ཀྱང་ལྡན་པའི་དངོས་པོ་འདྲེས་མ་དེ་
དང་། དེ་བཞིན་ཁོང་མོའི་སྤྲོ་བ་སྐྱེ་སླ་བའི་སེམས་ཁམས་དང་། ནད་ལོག་རྒྱག་
སླ་བའི་ནད་གཞི་ལས་གལ་ཏེ་འགོ་བཙུགས་མ་ཐག་ནས་ཁ་ཡང་སྤྱོད་ཡང་དང་
བརྗེད་ངད་ཆེ་བའི་བུ་མོ་དེར་ཚོད་འཛིན་བྱེད་མ་ཐུབ་ན་ཁོང་མོ་ཤོར་སྲིད་པ་
ཤེས་རྟོགས་བྱུང་། །
ཁོང་མོས་“འོ་ན་ཁྱེད་རང་གིས་གསུངས་པའི་བཀའ་མོལ་དེ་བདེན་པ་
རེད་དམ”ཞེས་གསུངས།
“ཚང་མ་བདེན་པ་ཡིན་”
“བྱས་ན་ཁྱེད་རང་སྔ་ཙམ་ནས་ང་ལ་མི་གསུངས་པ་ཅི་ཡིན་”
“ཁྱེད་རང་ལ་བཀའ་མོལ་དེ་ཚོ་ཞུ་རྒྱུའི་སྒོ་སྐབས་ང་ལ་ག་དུས་ཡོད་དམ་”
“ཁྱེད་རང་དགོད་བྲོའི་ཟློས་གར་ཁང་དུ་ང་ལ་ངོ་སྤྲོད་བྱས་པའི་ཉིན་
གཉིས་པར་གསུངས་ན་འགྲིག་གི་རེད་པཱ།”
“ངའི་སེམས་ལ་གལ་ཏེ་ངས་ཁྱེད་རང་ལ་བལྟ་བར་བཅར་ན་ཁྱེད་རང་
གིས་ཕལ་ཆེར་ང་ལ་དགའ་བསུ་ཞུ་གི་མ་རེད་བསམས་བྱུང”
“ག་རེ་ཡིན་ནམ་”
“དེའི་གོང་གི་མཚན་མོ་དེར་ང་གླེན་རྟགས་ཚ་ཙམ་ཡོད་པས་ཡིན་”
“དེ་དངོས་གནས་རེད། ཡིན་ནའི་སྐབས་དེ་དུས་ཁྱེད་རང་ང་ལ་དགའ་
ཟིན་པ་མ་རེད་དམ་”
“རེད་ཡཱ་”
“དེ་འདྲ་ཡིན་ན་འཁྲབ་སྟོན་གྲོལ་རྗེས་ཁྱེད་རང་ད་དུང་ནང་ལ་ལོག་ནས་
བློ་བདེ་པོའི་ངང་གཉིད་ཁུག་ཐུབ་པ་རེད། རླབས་ཆེན་གྱི་ཕོ་མོའི་བརྩེ་དུང་དེ་
122



དེ་འདྲ་རེད། དེ་ང་ཚོས་གསལ་ཐག་ཆོད་ཤེས་ཀྱི་ཡོད་”
“དེ་འདྲ་བསམས་ན་ཁྱེད་རང་ནོར་སོང་། མཚན་མོ་དེར་ངས་དགོད་
བྲོའི་ཟློས་གར་ཁང་ནས་བྲལ་རྗེས་ག་རེ་བྱས་པ་ཁྱེད་རང་གིས་མཁྱེན་ནམ་”
“དེ་ངས་ཤེས་མ་བྱུང་”
“ངས་སྔོན་ལ་དབྱིན་ཇིའི་ཀོག་ཧྥེ་ཁང་གི་སྒོ་འགྲམ་དུ་ཁྱེད་རང་ཕེབས་
སྒུག་ཞུས་ནས་བསྡད་པ་དང་། རྗེས་སུ་ཁྱེད་རང་དང་ཁྱེད་རང་གི་གྲོགས་པོ་
གསུམ་བཞུགས་པའི་ཤིང་རྟ་འཁོར་ལོའི་རྗེས་སྙེགས་ནས་ཁྱེད་རང་གི་གཟིམ་
ཁང་སྒོ་རྩར་བཅར་བ་ཡིན། ངས་ཁྱེད་རང་གཅིག་པུ་ཤིང་རྟ་འཁོར་ལོ་ནས་
བབས་པ་དང་། ཡང་ཁྱེད་རང་གཅིག་པུ་གཟིམ་ཁང་དུ་ཕེབས་པ་མཐོང་དུས་
ང་ཧ་ཅང་དགའ་པོ་བྱུང་”
མཱ་ཀེ་ལི་ཐེ་གད་མོ་ཤོར་སོང་།
“ཁྱེད་རང་བཞད་མོ་བཞད་རྒྱུ་ག་རེ་འདུག་གམ་”
“གང་ཡང་མི་འདུག་”
“སྐུ་མཁྱེན། ང་ལ་གསུངས་དང༌། དེ་མིན་ན་ང་ནི་ཁྱེད་རང་གིས་ཁྲེལ་
དགོད་གནང་གི་ཡོད་པ་རེད་སྙམ་པ་འདུག”
“ཁྱེད་རང་སྐུ་རླུང་ལངས་ཀྱི་མ་རེད་དམ་”
“ང་ལ་རླུང་ལངས་རྒྱུའི་དབང་ཆ་ག་ལ་ཡོད་དམ”
“འོ་ན་ང་གཅིག་པུ་ཁྱིམ་ལ་ལོག་པར་མཛེས་སྡུག་ལྡན་པའི་རྒྱུ་རྐྱེན་ཞིག་
ཡོད་”
“ རྒྱུ་རྐྱེན་ག་རེ་རེད་དམ་”
“མི་ཞིག་གིས་ང་སྒུག་བསྡད་ཡོད་པ་རེད་”
ཁོང་མོས་ང་ལ་གྲི་གུ་ཞིག་བསྣུན་ཀྱང་འདི་ལས་ན་ཟུག་ཆེ་བ་མེད་པས་
ངས་ཡར་ལངས་ཏེ་ཁོང་མོར་ལག་པ་བརྐྱངས་ཏེ་“ རྗེས་སུ་མཇལ་ཡོང་” ཞེས་
ཞུས།
123



ཁོང་མོས་“ཁྱེད་རང་སྐུ་རླུང་བཞེངས་སྲིད་པ་ངས་སྔ་ས་ནས་ཤེས་བྱུང་།
སྐྱེས་པ་ཚོས་རྟག་པར་བྲེལ་འཚབ་ངང་ཁོང་ཚོ་སེམས་མི་བདེ་བའི་དོན་དེ་ཤེས་
འདོད་བྱེད་ཀྱི་རེད་”
“འོན་ཀྱང་ངས་ཁྱེད་རང་ལ་ཁས་ལེན་ཞུས་ཆོག་”ཅེས་ངས་གྲང་ཤུར་ཤུར་
ངང་སྨྲས་པ་དང་འབྲེལ་ཧ་ལམ་རང་ཉིད་ཀྱི་རབ་ཏུ་འབར་བའི་བརྩེ་དུང་ལ་
ཡོངས་སུ་ཚོད་འཛིན་ཐུབ་པ་ངོ་སྤྲོད་བྱེད་པ་ལྟར་“ ང་རླུང་ལངས་མེད་པ་ངས་
ཁྱེད་རང་ལ་ཁས་བླངས་ཆོག མིས་ཁྱེད་རང་སྒུག་ཡོད་པ་དེ་ནི་ཆེས་སྤྱིར་བཏང་
གི་དོན་ཞིག་རེད། དེ་ནི་ང་ཞོགས་པ་ཆུ་ཚོད་གསུམ་པར་ཞལ་གྱེས་ཞུ་བ་དང་
འདྲ་ཞིང་། དེ་ཡང་ཆེས་སྤྱིར་བཏང་ཞིག་རེད་”ཅེས་བཤད་པ་ཡིན།
“ཁྱེད་རང་གི་གཟིམ་ཁང་དུའང་མིས་སྒུག་མཁན་ཡོད་དམ་”
“མེད། ཡིན་ནའི་ང་མ་ཕྱིན་ཐབས་མེད་ཡིན་”
“འོ་ན་རྗེས་སུ་མཇལ་ཡོང་”
“ཁྱེད་རང་གིས་ང་ལ་རྒྱུག་གསུང་གི་ཡོད་དམ་”
“དེ་འདྲ་མིན་”
“ཁྱེད་རང་ང་ལ་སྡུག་བསྔལ་བཟོ་དགོས་དོན་ག་རེ་ཡིན་”
“ངས་ཁྱེད་རང་ལ་སྡུག་བསྔལ་ག་རེ་བཟོས་བྱུང་ངམ་”
“ཁྱེད་རང་གིས་ང་ལ་ སྐབས་དེ་དུས་མིས་ཁྱེད་རང་སྒུག་བསྡད་ཡོད་
གསུངས་བྱུང”
“ཁྱེད་ རང་ གིས་ང་གཅིག་པུ་ ཁྱིམ་དུ་ལོག་པ་ གཟིགས་ དུས་དེ་འདྲའི་
མཉེས་པོ་བྱུང་བ་དང་། ཡང་དེ་དུས་མཛེས་སྡུག་ལྡན་པའི་རྒྱུ་རྐྱེན་དེ་འདྲ་ཞིག་
ཡོད་པ་བསམ་བློར་འཁོར་དུས་ ང་ བཟོད་ སྒོམ་ མ་ ཐུབ་ པར་གད་ མོ་ ཤོར་གྱི་
འདུག”
“ང་ཚོར་རྒྱུན་དུ་ཕྲུ་གུ་ལྟ་བུའི་དགའ་སྣང་ཞིག་ཡོང་གི་ཡོད་པས་མིའི་བློ་
ཕམ་དུ་འཇུག་རྒྱུ་མེད། དེ་འདྲ་བྱས་ན་ཁོང་ཁྲོ་ཟ་གི་རེད། དགའ་སྣང་དེ་
124



རིགས་རྒྱུན་འཁྱོངས་བྱེད་ཐུབ་ན་གཞི་ནས་དགའ་སྣང་དེ་རིགས་ཐོབ་པའི་མི་དེ་
དེ་བས་སྐྱིད་པོ་ཡོང་གི་རེད་”
“ཡིན་ནའི་ཁྱེད་རང་གིས་ཡང་སྙིང་ང་མི་གང་འདྲ་ཞིག་ལ་བརྩི་གི་ཡོད་
དམ། ང་མོ་གསར་མིན་ལ་མི་དྲག་གི་ལྕམ་ཡང་མིན། ངས་དེ་རིང་གཞི་ནས་
ཁྱེད་རང་ཞལ་ཚོར་ཙམ་རེད། ངའི་བྱ་སྤྱོད་དང་ཁྱེད་རང་བར་འབྲེལ་བ་ག་རེ་
ཡོད་དམ། གལ་སྲིད་དུས་ཕྱིས་ཀྱི་ཉིན་ཞིག་ང་ཁྱེད་རང་གི་ཟུར་བསྟེན་ཆུང་
མར་འགྱུར་བའི་དབང་དུ་བཏང་ནའང་ཁྱེད་རང་གིས་ང་ལ་ཁྱེད་རང་ཕུད་ད་
དུང་ཟུར་བཟའ་གཞན་ཡོད་པ་མཁྱེན་དགོས། གལ་ཏེ་ཁྱེད་རང་ད་ལྟ་ངའི་ཟུར་
བཟའ་མ་ཡིན་གོང་ནས་མིག་སེར་རྒྱག་གི་ཡོད་ན་ཕྱིས་འབྱུང་གང་འདྲ་བྱེད་དམ།
ཕྱིས་འབྱུང་དེ་ཡོད་པར་བརྩིས་ན་ངས་ཁྱེད་རང་འདྲ་བའི་སྐྱེས་པ་ཞིག་གཏན་
ནས་མཐོང་མ་མྱོང”
“དེ་ནི་ང་ལྟར་ཁྱེད་རང་ལ་དགའ་པོ་བྱེད་མཁན་མི་གཅིག་ཀྱང་ཡོད་མྱོང་
མེད་པས་རེད་”
“ཡོང་ང༌། ཁྱེད་རང་སེམས་ནང་གི་སྐད་ཆ་གསུངས་དང་། ཁྱེད་རང་
དངོས་གནས་ང་ལ་དགའ་འམ་”
“ངའི་སེམས་ལ་ངས་དགའ་པོ་ཇི་ཙམ་བྱེད་ཐུབ་པ་དེ་ཙམ་བྱེད་ཀྱི་རེད་
བསམ་གྱི་འདུག”
“དེ་དག་ཚང་མ་…………..”
“ངས་ཁྱེད་རང་ཤིང་རྟ་འཁོར་ལོ་ནས་བབས་ཏེ་ཤུས་སེ་ཚོང་ཁང་ནང་
འཛུལ་བའི་ཉིན་དེ་ནས་བཟུང་འགོ་བཙུགས་པ་ཡིན། དེ་ནི་ལོ་ངོ་གསུམ་གྱི་
གོང་དུ་རེད་”
“ཁྱེད་རང་ གིས་ མཁྱེན་ ནམ། ཁྱེད་རང་གིས་ ཧ་ ཅང་འདྲ་ཆགས་པོ་
གསུངས་སོང་། ཡིན་ནའི་ངས་རླབས་ཆེན་གྱི་བརྩེ་དུང་དེར་དྲིན་ལན་གང་འདྲ་
འཇལ་དགོས་རེད་དམ”
125



ངས་“ང་ལ་བརྩེ་དུང་ཅུང་ཟད་གནང་དགོས་”ཞེས་སྨྲས་ཤིང༌། སྙིང་ཁ་
རབ་ཏུ་ལྡིང་སྟེ་ཧ་ལམ་སྐད་ཆ་ཡང་ཤོད་མི་ཐུབ། གང་ལགས་ཟེར་ན། མཱ་ཀེ་ལི་
ཐེས་སྐད་ཆ་ཤོད་དུས་མ་གཞི་འཕྱ་དམོད་ཀྱི་འཛུམ་མདངས་བསྟན་ནའང་ངས་
ཁོང་མོ་ཡང་ ཕལ་ཆེར་ང་དང་འདྲ་བར་ སེམས་པ་ཅུང་ཟང་ཟིང་དུ་གྱུར་པ་
རྟོགས་ཤིང༌། ངས་ཡུན་རིང་བསྒྲུགས་པའི་དུས་དེ་རིམ་བཞིན་ཉེ་རུ་འགྲོ།
“བྱས་ན་གུང་རིམ་པའི་མི་དྲག་གང་འདྲ་བྱེད་དགོས་རེད་དམ་”
“གུང་རིམ་པའི་མི་དྲག་སུ་”
“ངའི་མིག་སེར་ཚ་བའི་རྒན་འཁོགས་དེ་”
“ཁོང་གིས་ཅི་ཡང་ཤེས་མི་སྲིད་”
“གལ་ཏེ་ཁོང་གིས་ཤེས་ན་” །
“ཁོང་གིས་ཁྱེད་རང་ལ་གུ་ཡངས་གཏོང་གི་རེད་”
“ལགས། གུ་ཡངས་གཏོང་གི་མ་རེད། ཁོང་གིས་ང་མི་དགོས་ཟེར་ན་ང་
གང་འདྲ་བྱེད་དགོས་རེད་དམ་”
“ཁྱེད་རང་གིས་མི་གཞན་གྱི་ཆེད་དུ་ཡང་ཉེན་ཁ་དེ་འདྲ་འཁུར་གྱི་ཡོད་པ་
མ་རེད་དམ”
“ཁྱེད་རང་གིས་གང་འདྲ་མཁྱེན་བྱུང་ངམ་”
“ཁྱེད་རང་གིས་ད་གིན་དོ་དགོང་མི་ཡོང་དུ་མ་འཇུག་ཅེས་བཀའ་གནང་
བ་མ་རེད་དམ། དེ་ནས་ཤེས་བྱུང་”
“དེ་དངོས་གནས་རེད། ཡིན་ནའི་དེ་ནི་ཚུལ་ལྡན་ གྱི་ གྲོགས་པོ་ཞིག་
རེད་”
“ཁྱེད་རང་གིས་ཕྱི་པོ་འདི་འདྲར་ཡང་ཁོང་ད་དུང་སྒོ་ཕྱིར་འཇོག་པ་ནི་
ཁྱེད་རང་གིས་ཁོང་ལ་གཟིགས་མཐོང་དེ་ཙམ་གནང་གི་མེད་པ་རེད་”
“དེ་འདྲ་ཡིན་ནའང་ཁྱེད་རང་གིས་ང་ལ་བཀའ་བཀྱོན་གནང་མི་དགོས།
གང་ཡིན་ཟེར་ན། དེ་ནི་ཁྱེད་རང་དང་ཁྱེད་རང་གི་གྲོགས་པོར་སྣེ་ལེན་ཞུ་རྒྱུའི་
126



ཆེད་དུ་རེད་”
ངས་ག་ལེར་མཱ་ཀེ་ལི་ཐེའི་འགྲམ་དུ་བཅར་བ་དང་། འཇམ་པོའི་ངང་
ཁོང་མོའི་སྐེད་པར་འཐམས་ཤིང་། ཡང་ལ་མཉེན་ལྕུག་ལྡན་པའི་ཁོང་མོའི་ལུས་
པོ་དེ་ངའི་པང་དུ་སླེབས་ཟིན།
“ངས་ཁྱེད་རང་ལ་དགའ་པོ་དེ་འདྲ་བྱེད་པ་ཁྱེད་རང་གིས་མཁྱེན་ནམ་”
ཞེས་ངག་འཇམ་པོའི་ངང་ཁོང་མོར་བཤད། །
“དངོས་གནས་ཡིན་ནམ་”
“ངས་ཁྱེད་རང་གི་མདུན་དུ་མནའ་བསྐྱལ་ཆོག”
“འོ་ན། གལ་ཏེ་ཁྱེད་རང་གིས་ཡོད་ཚད་ངའི་བསམ་ཚུལ་ལྟར་གནང་
རྒྱུའི་ཁས་བླངས་ཏེ་ང་ལ་རྙོག་གཏམ་མེད་པ་དང་། བལྟ་སྲུང་མ་གནང་བ། དྲི་
རྩེད་མ་གནང་བ་བཅས་གནང་ན་ངས་ ཕལ་ཆེར་ཁྱེད་རང་ལ་དགའ་པོ་བྱེད་
སྲིད་”
“ངས་ཚང་མ་ཁྱེད་རང་ལ་ཉན་ཆོག”
“ང་སྐད་ཆ་སྔོན་ནས་ཞུ་གི་ཡིན། གང་ལྟར་ང་དགའ་པོ་ཡོད་ན་ང་རང་
གང་འདོད་བྱེད་ཀྱི་རེད། ངས་ངའི་འཚོ་བའི་ནང་གི་དོན་ཆུང་དེ་ཚོ་ཁྱེད་རང་
ལ་ཞུ་གི་མ་རེད། ངས་སྔ་ས་ནས་ལོ་ན་གཞོན་ཞིང་ཁ་ལ་ཉན་པའི་སྙིང་སྡུག་ཅིག་
ཡུན་རིང་བཙལ་བ་ཡིན། མི་དེ་ནི་ང་ལ་བརྩེ་དུང་ཟབ་ཀྱང་དོགས་པ་མི་བྱེད་པ་
དང༌། ངའི་བརྩེ་སེམས་དང་ལེན་ཞུ་བ་ལས་དབང་ཆར་རེ་བ་རྩ་བ་ནས་མི་བྱེད་
པ་ཞིག་ཡིན་དགོས། མི་དེ་འདྲ་ཞིག་ངས་ད་ལྟ་བར་རྙེད་མ་བྱུང༌། སྐྱེས་པ་ཚང་
མ་འདི་འདྲ་ཁོ་ན་ཡིན་པ་སྟེ། ཁོ་ཚོར་དེ་སྔོན་ཐོབ་དཀའ་བའི་དངོས་པོ་དེ་ཐོབ་
ནའང་དུས་ཚོད་རིང་པོ་སོང་ཚེ་ཁོ་ཚོའི་འདོད་བློ་མི་ཁེངས་པར་གྱུར་ཏེ་གོམ་
གང་མདུན་སྤོས་ཀྱིས་ཁོ་ཚོའི་ཟུར་བཟའི་མིག་སྔ་དང་། སྔར་ སོང་། ཐ་ན་
འབྱུང་འགྱུར་གྱི་གནས་ཚུལ་ཡང་ཤེས་རྟོགས་ཐུབ་རྒྱུའི་རེ་བ་བྱེད་ཀྱི་རེད། ཁོ་
ཚོས་རིམ་བཞིན་ཟུར་བཟར་རྒྱུས་མངའ་ལོན་རྗེས་ཁོང་མོར་ཚོད་འཛིན་བྱེད་
127



དགོས་བསམས་པ་དང༌། ཟུར་བཟས་ཁོ་ཚོའི་འདོད་པར་ཇི་ཙམ་བསྟུན་ན་ཁོ་
ཚོས་དེ་ཙམ་གྱིས་མགོ་ཐར་དཔུང་འཇུག་བྱེད་ཀྱི་རེད། གལ་སྲིད་ངས་ད་ལྟ་བློ་
ཐག་བཅད་ནས་སླར་ཟུར་བཟའ་ཞིག་བཙལ་བ་ཡིན་ན་ངའི་རེ་བར་ཁོང་ལ་ཆེས་
དཀོན་པའི་གཤིས་རྒྱུད་གསུམ་ཡོད་དགོས་པ་སྟེ། ཁོང་མི་ལ་ཡིད་ཆེས་བྱེད་པ་
དང་། ཁ་ལ་ཉན་པ། ད་དུང་བསྒམ་བརླིང་ལྡན་པ་བཅས་ཡོད་དགོས་”
“ཡོང་ང། ཁྱེད་རང་གང་འདོད་གནང་ཞིག་”
“ང་ཚོ་རྗེས་མ་གཟིགས་ཆོག་”
“ག་དུས་”
“དུས་ཅུང་ཟད་སོང་རྗེས་”
“ག་རེ་ཡིན་ནམ་”
“གང་ཡིན་ཟེར་ན་”ཞེས་མཱ་ཀེ་ལི་ཐེས་ངའི་པང་ནས་ཕྱིར་ཐོན་ཏེ་ཞོགས་
པ་བསྐྱལ་བའི་ཇ་ཤིང་མེ་ཏོག་དམར་པོའི་ཆུན་པོ་ཞིག་གི་དཀྱིལ་ནས་རྐང་གཅིག་
བཏོགས་ཏེ་ངའི་སྟོད་ཐུང་གི་ཐེབ་ལུང་ནང་ གཟེར་ ཐོག་ “ གང་ཡིན་ཟེར་ན།
ཆིངས་ཡིག་གང་འདྲ་ཞིག་ཡིན་རུང་མིང་རྟགས་བཀོད་པའི་ཉིན་དེ་རང་ནས་
ལག་ལེན་བསྟར་གྱི་མ་རེད་”ཟེར།
དེ་ནི་གོ་བ་ལོན་དཀའ་བ་ཞིག་མིན།
“བྱས་ན་ངས་ག་དུས་ཁྱེད་རང་ཡང་བསྐྱར་མཇལ་ཐུབ་ཀྱི་རེད་དམ”ཞེས་
ངས་དེ་སྐད་རྗོད་བཞིན་ཁོང་མོ་པང་དུ་དམ་པོར་བཟུང་། །
“ཇ་ཤིང་མེ་ཏོག་འདི་ཚོས་གཞི་འགྱུར་དུས་”
“འདིའི་ཚོས་གཞི་ག་དུས་འགྱུར་གྱི་རེད་དམ་”
“སང་དགོང་ཆུ་ཚོད་བཅུ་གཅིག་ནས་བཅུ་གཉིས་བར་འགྱུར་གྱི་རེད།
ད་ཁྱེད་རང་འདོད་བློ་ཁེངས་སོང་ངམ་”
“དེ་ཁྱེད་རང་འདྲི་དགོས་སམ་”
“དོན་དེ་ཁྱེད་རང་གི་ གྲོགས་པོ་དང༌། ཕུ་ལུས་ཏང་སེ། ཡང་ན་མི་
L
128



གཞན་སུ་ལའང་མ་གསུངས་”
“དེ་ངས་ཁྱེད་རང་ལ་ཁས་བླངས་ཆོག”
“ད་ལྟ་ང་ལ་འོ་ཞིག་སྦྱོར་དང་། ང་ཚོ་མཉམ་དུ་ཟ་ཁང་ལ་ཐད་དོ་”
ཁོང་མོའི་མཆུ་སྒྲོས་ངའི་ཕྱོགས་སུ་བཅར་བ་དང༌། དེ་རྗེས་ཁོང་མོས་མགོ་
སྐུར་བྱིལ་བྱིལ་བྱས་ཤིང༌། ང་ཚོ་ཁང་པ་དེ་ནས་ཐོན་སྐབས་ཁོང་མོས་གླུ་གཏོང་
བཞིན་ཕེབས། ང་ནི་ཧ་ལམ་སྨྱོ་འཚུབ་འཚུབ་ཏུ་གྱུར་བྱུང་། །
མགྲོན་སྣེ་ཁང་དུ་འཛུལ་སྐབས་ཁོང་མོས་བསྐྱོད་མཚམས་བཞག་སྟེ་སྐད་
ཆུང་ངུས་ང་ལ་“ཧ་ལམ་ལམ་སེང་ཁྱེད་རང་གི་བརྩེ་དུང་དང་ལེན་བྱེད་རྒྱུའི་གྲ་
སྒྲིག་ཡོད་པའི་ངའི་བཟོ་ལྟ་འདིས་ཁྱེད་རང་ལ་བསམ་ཡུལ་ལས་འདས་པའི་ཚོར་
སྣང་ཞིག་བྱུང་ཡོད་ཀྱི་རེད། ཁྱེད་རང་གིས་དེའི་རྒྱུ་མཚན་ག་རེ་ཡིན་པ་རྟོགས་
སམ་”ཟེར།
“དེ་ནི་”ཞེས་ཁོང་མོས་ངའི་ལག་པ་ཁོང་མོའི་བྲང་ཁོག་ཐོག་ཏུ་སྦྱར་བས་
ང་ལ་ཁོང་མོའི་སྙིང་ཁ་དྲག་ཏུ་འཕགས་པའི་ཚོར་བ་བྱུང༌། དེ་ནས་ཁོང་མོས་མུ་
མཐུད་ང་ལ་“དེ་ནི་ང་མི་གཞན་ལས་མི་ཚེ་ཐུང་བ་ཡོད་པ་མངོན་གསལ་ཡིན་
པས་དེར་བརྟེན་ངས་རང་ཉིད་སྔར་ལས་སྐྱིད་པ་ཞིག་འཚོ་ཐབས་བྱེད་པ་ཡིན་”
གསུངས། །
“ང་ལ་བཀའ་མོལ་དེ་འདྲ་བསྐྱར་དུ་མ་གསུངས་དང་། ངས་ཁྱེད་རང་ལ་
ཞུ་བ་གསོལ་ཆོག”
“ཨོའོ། ཁྱེད་རང་ཐུགས་ཁྲལ་མ་གནང”ཞེས་ཁོང་མོས་གད་མོ་དགོད་
བཞིན་མུ་མཐུད་སྨྲས་པར་“གལ་ཏེ་ང་ཡུན་རིང་པོ་འཚོ་མ་ཐུབ་ན་ཡང་ང་འཚོ་
བའི་དུས་ཚོད་དེ་ཁྱེད་རང་གིས་ང་ལ་དགའ་པོ་གནང་བའི་དུས་ཚོད་ལས་རིང་
ཙམ་ཡོང་གི་རེད་”
དེ་ནས་ཁོང་མོ་ཟ་ཁང་དུ་ཕེབས་སོང་།
“ནཱ་ནི་ནཱ་ག་པར་ཕྱིན་སོང་ངམ” ཞེས་ཁོང་མོས་རྩྭ་སེ་ཏུང་དང་ཕུ་ལུས་
129.



ཏང་སེ་ལས་མ་མཐོང་བས་དེ་སྐད་དྲིས།
“ཁོང་མོ་ཁྱེད་རང་གི་གཟིམ་ཆུང་ནང་གཉིད་ལྕོགས་བརྒྱབ་ནས་ཁྱེད་རང་
གཟིམས་དུས་ཞབས་ཕྱི་ཞུ་རྒྱུར་སྒུག་བསྡད་འདུག་”ཅེ་ཕུ་ལུས་སེས་ལན་དེ་སྐད་
བཏབ།
“ཁོང་མོ་དངོས་གནས་སྙིང་རྗེ་བ་འདུག ངས་ཁོང་མོ་དཀའ་ལས་ཁག་
པོ་བཟོས་སོང་། ད་འགྲིག་ཀ། སྐུ་ཞབས་ཚོ། གང་མཉེས་གནང་དང་། དུས་
ཚོད་སླེབས་འདུག་”
དུས་ཡུན་སྐར་མ་བཅུ་འདས་རྗེས་རྩྭ་སེ་ཏུང་དང་ངས་དགོངས་པ་ཞུས་
ནས་ཕྱིར་ཐོན་ཅིང་། མཱ་ཀེ་ལི་ཐེ་དང་ངས་ལག་པ་བཏང་སྟེ་ཞལ་གྱེས་ཞུས། ཕུ་
ལུས་ཏང་སེ་ད་དུང་དེ་གར་བཞུགས་སོང་།
ཁང་པ་ནས་ཐོན་རྗེས་རྩྭ་སེ་ཏུང་གིས་ང་ལ་“ཝ་ཡེ། ཁྱེད་རང་གིས་བྱས་
ན་མཱ་ཀེ་ལི་ཐེ་གང་འདྲ་འདུག་གམ”ཞེས་དྲིས་བྱུང༌། །
“ཁོང་མོ་ནི་ ལྷའི་སྲས་མོ་ཞིག་རེད། ངོ་མ་ཁོང་མོས་ངའི་ཡིད་དབང་
ཡོངས་སུ་འཕྲོག་སོང”
“ ང་ཡིད་ཆེས་མེད། སྐད་ཆ་དེ་ཚོ་ཁྱེད་རང་གིས་ཁོང་མོར་བཤད་པ་ཡིན་
ནམ་”
“བཤད་པ་ཡིན་”
“བྱས་ན་ཁོང་མོས་ཁྱེད་རང་ལ་ཡིད་ཆེས་ཡོད་པའི་སྐོར་བཤད་བྱུང་ངམ་”
“བཤད་མ་བྱུང་”
“ ཕུ་ལུས་ཏང་སེ་དེ་འདྲ་མ་རེད་”
“ཕུ་ལུས་ཏང་སེས་ཁྱེད་རང་ལ་ཁས་བླངས་བྱུང་ངམ་”
“ངའི་གྲོགས་པོ། ཁྱེད་རང་ཡིད་ཆེས་ཀྱི་མ་རེད། ཁོང་མོས་ཁས་བླངས་
པ་མ་ཟད། བུད་མེད་རྒྱགས་པ་དེ་དགོད་བྲོ་པོ་ཞིག་འདུག”
130



བཅུ་གཅིག
གཏམ་རྒྱུད་བཤད་མཚམས་དེར་སླེབས་དུས་ ཨར་མའང་གིས་མཚམས་
བཞག་སོང༌། །
ཁོང་གིས་ང་ལ་“ སྒེའུ་ཁུང་དེ་རྒྱོབ་དང་། ང་ཏོག་ཙམ་འཁྱགས་བྱུང༌།
ཉལ་རྒྱུའི་དུས་ལའང་སླེབས་འདུག་”ཅེས་གསུངས།
ངས་སྒེའུ་ཁུང་བརྒྱབ། ཨར་མའང་གི་སྐུ་གཟུགས་ད་དུང་ཧ་ཅང་སྐྱོ་ཞིང་།
ཁོང་གིས་ཞོགས་པའི་ན་བཟའ་ཕུད་ནས་ཉལ་ཁྲིའི་ཐོག་ཏུ་བཞུགས་པ་དང་།
མགོ་བོ་སྔས་ཐོག་ཏུ་བཞག་ནས་སྐུ་ངལ་ཁྱུག་ཙམ་གསོས། རིག་པ་ནི་ཧ་ལམ་
ཐག་རིང་གི་རྒྱུགས་ཤར་འགྲན་སྡུར་ལ་ཞུགས་ཏེ་སྟོབས་ཟད་ནུས་རྫོགས་ཀྱི་མི་
ཞིག་དང་འདྲ་ལ། སྡུག་བསྔལ་ཆེ་བའི་སྔར་སོང་གི་དོན་བྱས་སེམས་སུན་ཡིད་
འཁྲུག་བཟོས་པའི་མི་ཞིག་དང་ཡང་འདྲ། །
ངས་ཁོང་ལ་“ཁྱེད་རང་བཀའ་མོལ་གསུང་རྒྱུ་མང་དྲགས་པ་རེད། ད་
གཟིམས་ཤིག ང་ཡང་ལོག་འགྲོ་གི་ཡིན། རྗེས་མ་ཁྱེད་རང་གིས་ང་ལ་གཏམ་
རྒྱུད་དེ་གསུངས་དང་”ཞུས།
“ཁྱེད་རང་གི་ཐུགས་ལ་གཏམ་རྒྱུད་དེར་སྙིང་པོ་མི་འདུག་སྙམ་མམ་”
“དེ་འདྲ་གཏན་ནས་མ་རེད་”
“འོ་ན་ང་མུ་མཐུད་ཞུ་གི་ཡིན། གལ་ཏེ་ཁྱེད་རང་གིས་ང་གཅིག་པུ་བཞག་
ནའང་ང་གཉིད་ཁུག་གི་མ་རེད་”
ང་ཁྱིམ་དུ་སླེབས་རྗེས་ཞེས་ཁོང་གིས་མུ་མཐུད་ནས་གསུངས་ཤིང་། ཞིབ་
ཕྲའི་བྱུང་རིམ་རྣམས་ཁོང་གི་ཀླད་པའི་ནང་གཏིང་ཟབ་བརྐོས་ཡོད་པས་བསམ་
བློ་མང་པོ་གཏོང་མི་དགོས། —ངས་ཉལ་མེད། དེ་ཉིན་བྱུང་བའི་གནས་
ཚུལ་ཏེ། མཱ་ཀེ་ལི་ཐེ་དང་འཕྲད་པ་དང༌། ངོ་སྤྲོད་བྱས་པ། ཁོང་མོས་ང་ལ་
ལྐོག་ཏུ་བཞག་པའི་ཁ་དན་བཅས་ལ་དྲན་གསོ་བྱས་པ་ཡིན། དེ་ཐམས་ཅད་
ཡོང་རྒྱུ་དེ་འདྲའི་མགྱོགས་ལ་བསམ་ཡུལ་ལས་འདས་པས་ང་སྐབས་འགར་རྨི་
131



ལམ་ཡིན་ཡང་བསམས་བྱུང་། འོན་ཏེ་སྐྱེས་པ་ཞིག་གིས་མཱ་ཀེ་ལི་ཐེ་དང་འདྲ་
བའི་བུ་མོར་རེ་བ་བཏོན་པ་དང༌། ཁོང་མོས་ཀྱང་ཉིན་གཉིས་པར་ཁོའི་འདོད་
པ་བསྐོང་རྒྱུའི་ཁས་བླངས་པ་དེ་ཐེངས་དང་པོ་མ་རེད། །
མ་གཞི་ང་ལ་བསམ་བློ་དེ་འདྲ་ཡོད་མོད། འོན་ཀྱང་ངའི་མ་འོངས་པའི་
སྙིང་སྡུག་དེས་ང་ལ་བཞག་པའི་ཐོག་མའི་བག་ཆགས་ནི་ཧ་ཅང་གཏིང་ཟབ་པས་
ངས་གཏན་ནས་བརྗེད་མི་ཐུབ། གང་ལྟར་ངས་བློ་རྩེ་གཅིག་སྒྲིམ་གྱིས་ཁོང་བུ་
མོ་གཞན་དང་མི་འདྲ་བའི་ངོས་འཛིན་བྱེད་ཀྱི་ཡོད། ང་ལ་སྐྱེས་པ་དཀྱུས་མ་ཚོ་
དང་འདྲ་བར་རང་ཉིད་ཀྱི་གཏམ་འདོད་ཡོད་པས་ངས་ཁོང་མོས་ང་ལ་བཅངས་
པའི་བརྩེ་དུང་དེ་ངས་ཁོང་མོར་བཅངས་པའི་བརྩེ་དུང་དང་གཅིག་པ་ཡིན་པའི་
ཡིད་ཆེས་བྱེད་ཀྱི་ཡོད།
འོན་ཏེ་ངས་ཀྱང་ཕན་ཚུན་འགལ་ཟླར་གྱུར་པའི་སྣང་ཚུལ་འགའ་ཞིག་
མཐོང་བ་དང་། ད་དུང་མཱ་ཀེ་ལི་ཐེའི་བརྩེ་དུང་ནི་ཚོང་ཟོག་དང་འདྲ་བར་དུས་
ཚིགས་མི་འདྲ་བ་དང་བསྟུན་ཏེ་རིན་གོང་འཕར་ཆག་བྱེད་ཀྱི་ཡོད་པ་རྟག་ཏུ་
ཐོས་བྱུང༌།
འོན་ཀྱང་ཕྱོགས་གཞན་ཞིག་གི་ཐད་ང་ཚོས་ཀྱང་ཁོང་མོས་སེམས་ཐག་
གཙང་བཅད་ཀྱིས་ང་ཚོར་ཁོང་མོའི་གཟིམ་ཁང་དུ་འཕྲད་པའི་རྡོ་རིམ་པའི་མི་
དྲག་གཞོན་པ་དེའི་རེ་བ་ཁས་མ་བླངས་པ་མཐོང་ཞིང་། དོན་དེ་ཁོང་མོའི་མིང་
གྲགས་དང་འབྲེལ་བ་གང་འདྲ་བྱེད་ཐུབ་བམ། གཅིག་བྱས་ན་ཁྱེད་རང་གིས་ང་
ལ་ཁོང་མོ་ཁོང་ལ་དགའ་པོ་མེད་པས་རེད། དེ་བས་ད་ལྟ་ཁོང་མོ་གུང་རིམ་པའི་
མི་དྲག་གིས་གསོ་གི་ཡོད་པ་དང་། འཚོ་བ་རྒྱས་སྤྲོས་ཤིན་ཏུ་ཆེན་པོ་ཡོད་པ་རེད།
གལ་ཏེ་ཁོང་མོ་སླར་ཟུར་བཟའ་ཞིག་འཚོལ་དགོས་ན་ཁོང་མོ་དགའ་བ་སྐྱེ་རུ་
འཇུག་མཁན་གྱི་སྐྱེས་པ་ཞིག་འཚོལ་གྱི་རེད་ཅེས་གསུངས་སྲིད། དེ་འདྲ་ཡིན་ན་
ཁོང་མོ་ཕོ་བཟོ་དོད་ལ་སྤྱང་གྲུང་ལྡན་པ་དང༌། དངུལ་ཡང་མང་པོ་ཡོད་པའི་རྩྭ་
སེ་ཏུང་ལ་མི་དགའ་བར་དེ་ལས་ལྡོག་སྟེ་ཁོང་མོ་དང་ཐེངས་དང་པོ་ཐུག་དུས་
132



ནས་ཁོང་མོ་གད་མོ་ཤོར་བའི་ང་ལ་དགའ་དགོས་དོན་ག་རེ་ཡིན་ནམ།
ངོ་མ་སྐབས་འགར་སྐར་མ་གཅིག་ནང་ཐོན་པའི་སྟབས་འཁེལ་གྱི་གནས་
ཚུལ་དེ་ལོ་གཅིག་ཧྲིལ་པོར་བརྩོན་ལེན་བྱས་པ་ལས་ཕན་ནུས་ཆེ་བ་འདུག
མཚན་ཟས་བཞེས་མཁན་གྱི་མི་དེ་ཚོའི་དཀྱིལ་ན་ང་གཅིག་པུས་ཁོང་མོ་
སྡོད་གནས་ལས་བྲལ་བ་མཐོང་བ་དང༌། ང་གཅིག་པུ་བློ་མི་བདེ་བར་གྱུར་ཡོད།
ངས་ཁོང་མོའི་རྗེས་སྙེགས་ཤིང་། སེམས་ཁྲལ་གྱིས་རང་ཚོད་ཟིན་མི་ཐུབ་པར་
གྱུར། ངས་མཆི་མས་ངོ་གདོང་བརླན་པའི་ངང་ཁོང་མོའི་ཕྱག་ལ་མཆུ་སྒྲོས་སྦྱར།
དེ་དག་ཚང་མ་དང་། དེའི་ཁར་ཁོང་མོ་ནད་ཀྱིས་མནར་བའི་དུས་ཡུན་ཟླ་བ་
གཉིས་ནང་ངས་ཉིན་ལྟར་ཁོང་མོའི་སྙུན་གཞིའི་གནས་ཚུལ་འདྲི་བར་ཕྱིན་པ་
བཅས་ཀྱིས་ཁོང་མོར་ང་དངོས་འབྲེལ་མི་གཞན་དང་མི་འདྲ་བའི་ཚོར་སྣང་བྱུང་
ཞིང་། གཅིག་བྱས་ན་ཁོང་མོའི་སེམས་སུ་བྱ་ཐབས་དེ་འདྲ་སྤྱད་ནས་བརྩེ་དུང་
མཚོན་མཁན་ གྱི་མི་ལ་ཁོང་མོས་རྣམ་ཀུན་ལྟར་བྱས་ཆོག་ སྙམ་ གྱི་ཡོད་སྲིད།
ཁོང་མོས་དེ་སྔ་ཐེངས་མང་དེ་འདྲ་བྱེད་མྱོང་བས་དོན་དེ་རིགས་ཁོང་མོའི་ངོས་
ནས་བཤད་ན་བརྩི་རིན་གཏན་ནས་མེད།
བསམ་ཚུལ་དེ་དག་ཚང་མ་ཕལ་ཆེར་ཏན་ཏན་ཡིན་སྲིད་པ་ཁྱེད་རང་གིས་
ཀྱང་གཟིགས་ཐུབ། འོན་ཏེ་ཁོང་མོས་མོས་མཐུན་བྱས་པའི་རྒྱུ་རྐྱེན་དེ་ཡང་སྙིང་
ག་རེ་ཡིན་རུང་དོན་གཅིག་ནི་ངོ་མ་ཡིན་པ་སྟེ། དེ་ནི་ཁོང་མོས་མོས་མཐུན་བྱས་
ཟིན་པ་དེ་རེད།
ང་མཱ་ཀེ་ལི་ཐེར་དགའ་བཞིན་ཡོད། ད་ལྟ་ང་ལ་ཁོང་མོ་ཐོབ་ཉེར་ཡོད་
པས་ངས་སླར་ཁོང་མོར་རེ་བ་ནན་པོ་ཅི་ཡང་བྱེད་ཀྱི་མེད། འོན་ཀྱང་ངས་ཁྱེད་
རང་ལ་བསྐྱར་བཤད་ཅིག་བྱས་ན། མ་གཞི་ཁོང་མོ་སྨད་འཚོང་མ་ཞིག་ཡིན་
རུང་དེ་སྔ་ངའི་སེམས་ལ་ཕལ་ཆེར་ངས་ཁོང་མོ་སྙན་ངག་ཅན་དུ་བསྒྱུར་པའི་
ངོས་འཛིན་བྱེད་ཀྱི་ཡོད། ཐེངས་འདིའི་བརྩེ་དུང་ནི་རེ་བ་མེད་པའི་བརྩེ་དུང་
རེད་སྙམ་ཞིང་། དེའི་རྐྱེན་གྱིས་རེ་འདོད་འགྲུབ་རྒྱུའི་དུས་ཚོད་ཇི་ཙམ་ཉེ་རུ་
133



ཕྱིན་པ་དེ་ཙམ་གྱིས་ངའི་དོགས་པ་ཡང་ཆེ་རུ་ཕྱིན་སོང་།
ང་མཚན་ཧྲིལ་པོ་གཉིད་ཁུག་མ་བྱུང༌།
ང་བླ་ཐོར་སྲོག་ཆད་དང་ཐམ་མེ་ཐོམ་མེར་གྱུར། སྐབས་རེ་ངའི་སེམས་ལ་
རང་ཉིད་མཚར་པོ་མེད་པ་དང༌། རྒྱུ་ནོར་ཕྱུག་པོ་མེད་པ། བློ་གཤོགས་ཆེན་པོ་
མེད་པས་བུད་མེད་དེ་འདྲ་ཞིག་བདག་ཏུ་བཟུང་རྒྱུའི་ཐོབ་ཐང་མེད་སྙམ་པ་
དང༌། ཡང་སྐབས་རེ་རང་ཉིད་ཀྱིས་ཁོང་མོ་བདག་ཏུ་བཟུང་ཐུབ་པར་དགའ་
མགུ་ཡི་རངས་སུ་གྱུར་པ། ཡང་དེ་མུར་མཱ་ཀེ་ལི་ཐེས་ཀུ་རེ་རྩེ་གི་ཡོད་པས་ང་ལ་
བཅངས་པའི་བརྩེ་སེམས་ནི་ཉིན་ཁ་ ཤས་ཙམ་ཡིན་པའི་སེམས་ཁྲལ་སྐྱེ་ཞིང༌།
འབྲེལ་བ་དེ་རིགས་ནི་མགྱོགས་མྱུར་མཇུག་འགྲིལ་སྲིད་པ་དང༌། མཇུག་འབྲས་
ཡག་པོ་ཞིག་གཏན་ནས་མི་ཡོང་བའི་སྔོན་ཚོར་བྱུང་། ངའི་སེམས་ལ་མཚན་མོ་
ཁོང་མོའི་གཟིམ་ཁང་ལ་མ་ཕྱིན་ན་དགའ་བ་མ་ཟད། ངའི་དོགས་པ་རྣམས་
ཡིག་ཐོག་ནས་ཁོང་མོར་བཤད་རྗེས་ཁོང་མོ་དང་བྲལ་དགོས་སྙམ། དེ་རྗེས་ཡང་
ང་ལ་རེ་བ་ཚད་མེད་དང་ཡིད་རྟོན་བླ་ན་མེད་པ་ཞིག་སྐྱེས་བྱུང༌། ངས་མ་འོངས་
ལ་བསམ་ཡུལ་ལས་འདས་པའི་རྨི་ལམ་ཡིད་དུ་འོང་བ་ཞིག་རྨིས་པ་ཡིན། ངའི་
སེམས་ལ་བུ་མོ་དེའི་ལུས་ཐོག་དང་སེམས་ཁམས་ཀྱི་རྨ་ཁ་རྣམས་བཅོས་ནས་ཁོང་
མོ་དང་མཉམ་དུ་མི་ཚེ་བསྐྱལ་ཐོག་ཁོང་མོའི་བརྩེ་དུང་དེ་ཉིད་ཆེས་དྭངས་གཙང་
ལྷད་མེད་ཀྱི་བརྩེ་དུང་ལས་ལྷག་པར་ང་ལ་བདེ་སྐྱིད་ཐོབ་པར་བྱ་དགོས་སྙམ། །
མདོར་ན། ངའི་བློ་རིག་རབ་རིབ་ཏུ་གྱུར་པ་དང༌། སེམས་ཁམས་ཟང་
ཟིང་དུ་གྱུར་པས་ཁྱེད་རང་ལ་ངའི་སྐབས་དེ་དུས་ཀྱི་བསམ་ཚུལ་དེ་ཚོ་ཞུ་ཐབས་
བྲལ་སོང་། ནམ་ལངས་དུས་ང་ཐམ་ཐོམ་ངང་གཉིད་དུ་སོང་འདུག་པས་བསམ་
ཚུལ་དེ་ཚོ་གཞི་ནས་རབ་རིབ་ཀྱི་དཀྱིལ་ན་ཡལ་འདུག །
ང་གཉིད་ལས་སད་དུས་ཕྱི་དྲོའི་ཆུ་ཚོད་གཉིས་པ་ཟིན་ཞིང་། གནམ་
གཤིས་ཧ་ཅང་ལེགས། ངའི་སེམས་ལ་འཚོ་བ་མཛེས་པོ་འདི་འདྲ་དང་སྐྱིད་པོ་
འདི་འདྲ་དེ་སྔ་གཏན་ནས་ཡོད་མྱོང་མེད་པའི་ཚོར་སྣང་བྱུང༌། ངའི་ཀླད་པའི་
134



ནང་ན་མདང་དགོང་གི་སྣང་ཚུལ་རྣམས་གསལ་ལྷང་ངེར་འཆར་བ་དང་། དེ་
ནས་སླར་ཡང་མངར་སིལ་སིལ་ངང་དོ་ནུབ་ཀྱི་རྨི་ལམ་སྐྱིད་པོ་དེ་རྨིས་པ་ཡིན།
ངས་གོས་མགྱོགས་པོ་གོན་ཞིང༌། ང་བློ་མགུ་ཡིད་ཚིམ་དུ་གྱུར་པས་མཛེས་སྡུག་
གི་བྱ་བ་གང་ཡང་བྱེད་ཐུབ། ངའི་སྙིང་ཁ་སྤྲོ་སྣང་དང་བརྩེ་དུང་གིས་དུས་ངེས་
མེད་དུ་འཕག་པ་དང་། དྲོ་སྐྱིད་ཀྱི་བསམ་ཚུལ་ཞིག་གིས་ང་བློ་མི་བདེ་བར་གྱུར་
ཏེ་མདང་ནུབ་གཉིད་མ་ཁུག་པར་འགྲེ་ལོག་ཡང་ཡང་རྒྱག་དུས་ཀྱི་བསམ་ཚུལ་དེ་
ཚོ་གར་སོང་ཆ་མེད་དུ་ཡལ་སོང་། ངས་མཐོང་བ་ནི་ངའི་རྒྱལ་ཁ་ཁོ་ན་དང༌།
ངས་བསམས་པ་ནི་མཱ་ཀེ་ལི་ཐེ་དང་མཉམ་དུ་འཛོམས་རྒྱུའི་དུས་དེ་ཁོ་ན་ཡིན།
ང་ཁྱིམ་དུ་སླར་སྡོད་མི་ཚུགས། ངའི་སྣང་བར་རང་ཉིད་ཀྱི་སྡོད་ཁང་འདི་
ཆུང་དྲགས་ཤིང༌། ཇི་ལྟར་ཡང་ངའི་བདེ་སྐྱིད་དེ་མི་ཤོང་པས་རང་བྱུང་ཁམས་
ཧྲིལ་པོར་ངའི་སྙིང་གཏམ་རྣམས་ཤོད་རྒྱུའི་དགོས་པ་ཡོད་པ་ཚོར།
ངས་ཕྱིར་བསྐྱོད་པ་ཡིན།
ང་ཨཱང་ཐན་ལམ་དུ་འགྲོ་སྐབས་མཱ་ཀེ་ལི་ཐེའི་ཤིང་རྟ་འཁོར་ལོས་སྒོ་འགྲམ་
དུ་ཁོང་མོ་སྒུག་བསྡད་འདུག ངས་ཤང་སེ་ལི་སེ་ཁྲོམ་ལམ་གྱི་ཕྱོགས་སུ་བསྐྱོད།
གང་ལྟར་ང་ལ་ཐུག་པའི་མི་ཞིག་ཡིན་ཚེ་ངས་ངོ་མི་ཤེས་ཀྱང་ཚང་མ་སྙིང་ཉེ་བར་
སྣང་།
ཕོ་མོའི་བརྩེ་དུང་གིས་ཐམས་ཅད་མཛེས་པོ་དེ་འདྲར་བསྒྱུར་འདུག
ངས་མཱར་ལིའི་རྡོ་བརྐོས་རྟ་བརྙན་“དང་སྒོར་དབྱིབས་ཐང་ཆེན་བར་ཆུ་
ཚོད་གཅིག་ཙམ་རིང་ཕར་འགྲོ་ཚུར་འོངས་བྱས་ཤིང་། ཐག་རིང་ནས་མཱ་ཀེ་ལི་
ཐེའི་ཤིང་རྟ་འཁོར་ལོ་མཐོང་བྱུང༌། དེ་ནི་ངས་ངོ་ཤེས་པ་གཏན་ནས་མིན་པར་
ཚོད་དཔག་བྱས་པ་ཡིན།
] རྡོ་བརྐོས་རྟ་བརྙན་དེ་དེ་སྔ་པཱ་ལིའི་ཉེ་འདབས་ཀྱི་མཱར་ལི་རུ་ཡོད་ཅིང་། རྗེས་སུ་ཤང་སེ་ལི་སེ་ལམ་ཆེན་གྱི་སྣེ་
མོར་ཡོད་པའི་འཆམ་མཐུན་ཐང་ཆེན་དུ་སྤོས་ཡོད། དེ་ནི་གྲགས་ཅན་འབུར་རྐོས་པ་ཀུ་ལི་ཐུའུ་ཡི་ཕུལ་བྱུང་གི་བརྩམས་
ཆོས་ཤིག་ཡིན།
135



ཤང་སེ་ལི་སེ་ཁྲོམ་ལམ་གྱི་ཟུར་ ཁུག་ ཏུ་ཁོང་མོས་ ཤིང་རྟ་འཁོར་ལོ་ཁ་
བཀག་ཏུ་བཅུག་པ་དང་། གཟུགས་སྟོབས་ཆེ་བའི་ཕོ་གཞོན་ཞིག་གིས་ཁོ་རང་
དང་ཅི་ཞིག་ཤོད་བཞིན་པའི་མི་ཚོགས་ཀྱི་དཀྱིལ་ནས་ཐོན་ཐོག་ཁོང་མོའི་མདུན་
དུ་བསྐྱོད་ནས་ཁོང་མོར་གཏམ་གླེང་བྱས། །
ཁོང་གཉིས་ཀྱིས་གཏམ་གླེང་ཅུང་ཟད་བྱས་རྗེས་གཞོན་པ་དེ་སླར་ཁོ་རང་
གི་གྲོགས་པོ་དེ་ཚོའི་དཀྱིལ་དུ་སོང་བ་དང་། ཤིང་རྟ་འཁོར་ལོ་མུ་མཐུད་མདུན་
དུ་བསྐྱོད། ངས་མི་ཚོགས་དེའི་ཉེ་འགྲམ་དུ་བཅར་པས་མཱ་ཀེ་ལི་ཐེ་དང་སྐད་ཆ་
ཤོད་མཁན་གྱི་མི་དེ་ནི་རྡོ་རིམ་པའི་མི་དྲག་Gཡིན་པ་ཤེས་བྱུང་། ངས་དེ་སྔོན་
ཁོང་གི་བྲིས་པར་མཐོང་མྱོང་བ་དང་། ཕུ་ལུས་ཏང་སེས་མཱ་ཀེ་ལི་ཐེའི་གནས་
བབ་ནི་ཁོང་གིས་བསྐྲུན་པ་རེད་ཅེས་ང་ལ་གསུངས་མྱོང་། །
ཁོང་ནི་མཱ་ཀེ་ལི་ཐེས་མདང་ནུབ་སྒོ་ཕྱིར་བཀག་རྒྱུའི་མངགས་བྱ་བྱས་པའི་
མི་དེ་རེད། ངའི་ཚོད་དཔག་ཏུ་ད་གིན་ཁོང་མོས་ཤིང་རྟ་འཁོར་ལོ་ཁ་བཀག་པ་
ནི་ཁོང་ལ་མདང་ནུབ་ནང་དུ་མི་གཏོང་བའི་རྒྱུ་མཚན་འགྲེལ་བཤད་བྱེད་པ་འདྲ།
དེ་དུས་ཁོང་མོས་སླར་ཁ་གཡར་ས་ཞིག་བཙལ་ནས་ཁོང་དོ་དགོང་ཡང་ཡོང་དུ་
མི་འཇུག་པའི་རེ་བ་བྱུང་།
དེ་ཉིན་གྱི་དུས་ཚོད་ལྷག་མ་རྣམས་གང་འདྲ་སྐྱེལ་བ་ང་ལ་གཏན་ནས་ཤོད་
རྒྱུ་མི་འདུག ངས་འཆམ་འཆམ་བྱས་པ་དང་། ཐ་མག་འཐེན་པ། མི་དང་ཁ་
རྡར་གློད་པ་བཅས་བྱས་མོད། འོན་ཀྱང་མཚན་མོའི་ཆུ་ཚོད་བཅུ་པར་སླེབས་
དུས་ང་ལ་མི་སུ་འདྲ་ཞིག་ཐུག་པ་དང༌། སྐད་ཆ་ག་རེ་བཤད་པ་གཏན་ནས་མི་
དྲན། །
ངས་དྲན་པ་ནི་ཁྱིམ་དུ་ལོགྲྭ་ནས་མཛེས་བཟོ་ཆུ་ཚོད་གསུམ་ཙམ་འདོན་
གྱིན་བསྡད་པ་མ་ཟད། གྱང་ལྡེབས་ཀྱི་ཆུ་ཚོད་དང་བྲང་འདོགས་ཆུ་ཚོད་ལ་
ཐེངས་བརྒྱ་ཕྲག་འགའ་ཞིག་བལྟས་ཤིང༌། ལྟས་ངན་དེ་དག་ཚང་མ་འགོར་པོ་
གཅིག་མཚུངས་རེད།
136



ཆུ་ཚོད་བཅུ་དང་ཕྱེད་ཀའི་སྒྲ་གྲགས་མ་ཐག་ངའི་བསམ་པར་དུས་བཏབ་
འདུ་འཛོམས་ལ་འགྲོ་རན་འདུག་སྙམ། །
དེ་དུས་ང་ཕུའུ་ལོའོ་དབང་སེ་ལམ་དུ་སྡོད་ཀྱི་ཡོད། ངས་རི་དཀར་ལམ་
དུ་བསྐྱོད་པ་དང་། ལྗོན་ཤིང་གིས་བཀབ་པའི་ལམ་ཆེན་བཤགས་ཏེ་གོང་མ་ལུ་
ཡི་ལམ་དང་མཱ་ཧུང་སྲང་ལམ་བརྒྱུད་མཐར་ཨཱང་ཐན་ལམ་དུ་སླེབས་ཏེ་མཱ་ཀེ་ལི་
ཐེའི་སྒེའུ་ཁུང་ལ་བལྟ་ཙམ་བྱས་པ་ཡིན།
ནང་དུ་བཞུ་འོད་ཁྲ་ལྷང་ངེར་མཆིས།
ངས་སྒོ་དྲིལ་འཐེན།
ངས་སྒོ་སྲུང་བར་སྲས་མོ་ཀཱ་ཏི་ཨས་བཞུགས་ཡོད་མེད་སྐད་ཆ་དྲིས་པ་ཡིན།
ཁོང་གིས་སྲས་མོ་ཀཱ་ཏི་ཨས་ཆུ་ཚོད་བཅུ་གཅིག་གམ་བཅུ་གཅིག་དང་སྐར་
མ་བཅོ་ལྔའི་སྔོན་ལ་ལོག་ཕེབས་མྱོང་མེད་ཅེས་ལན་བཏབ། །
ངས་ཆུ་ཚོད་ལ་བལྟ་ཙམ་བྱས། །
ངའི་ཐོག་མའི་སེམས་ལ་རང་ཉིད་ཡོང་རྒྱུ་འགོར་དྲགས་སོང་སྙམ་མོད།
དོན་དངོས་ཐོག་ཕུའུ་ལོའོ་དབང་སེ་ལམ་ནས་མཱ་ཀེ་ལི་ཐེའི་གཟིམ་ཁང་བར་སྐར་
མ་ལྔ་ལས་འགོར་མི་འདུག
དེས་ན་ངས་ཚོང་ཁང་མེད་པ་དང་། སྐབས་འདིར་འཇམ་ཐིང་ཐིང་ཡིན་
པའི་ལམ་དེའི་ཐོག་ཏུ་ཕར་འཆམ་ཚུར་འཆམ་བྱས་ནས་བསྡད་པ་ཡིན།
ཆུ་ཚོད་ཕྱེ་ཀ་འདས་རྗེས་མཱ་ཀེ་ལི་ཐེ་ལོག་སླེབས་བྱུང༌། ཁོང་མོས་ཤིང་རྟ་
འཁོར་ལོ་ནས་བབས་ཏེ་ཕྱོགས་བཞིར་སྐོར་བལྟ་ཞིག་བྱས་སོང་བ་དེ་ནི་ཧ་ལམ་
མི་ཞིག་འཚོལ་གྱིན་ཡོད་པ་དང་འདྲ།
རྟ་ར་དང་འཁོར་ལོ་འཇོག་ཁང་འདིར་མེད་པས་ཤིང་རྟ་འཁོར་ལོ་དལ་
པོར་བཏང་ཕྱིན་སོང་། མཱ་ཀེ་ལེ་ཐེས་སྒོ་དྲིལ་འཐེན་རྩིས་བྱེད་པའི་སྐབས་དེར་
ངས་མདུན་དུ་སོང་ནས་ཁོང་མོར་“མཚན་མོ་བདེ་ལེགས་”ཞེས་ཞུས་པ་ཡིན།
“ཨོའོ། ཁྱེད་རང་རེད་པཱ”ཞེས་ཁོང་མོས་ང་འདི་རུ་མཐོང་བར་དགའ་
137



སྣང་དེ་ཙམ་མེད་པའི་སྐད་གདངས་དང་བཅས་ཏེ་དེ་སྐད་ཟེར།
“ཁྱེད་ རང་ གིས་ དེ་རིང་ང་ཁྱེད་རང་མཇལ་ བར་ ཡོང་ཆོག་པའི་ཁས་
བླངས་པ་མ་རེད་དམ་”
“ཨོའོ། ཏག་ཏག་རེད། ངས་བརྗེད་པ་རེད་”
སྐད་ཆ་དེས་ངའི་ཞོགས་པའི་འཕྲུལ་སྣང་དང་ཉིན་མོའི་རེ་བ་ཚང་མ་
གཙང་ཕྱགས་བྱས་སོང་། འོན་ཀྱང་ཁོང་མོའི་རྣམ་འགྱུར་དེ་རིགས་ལ་ང་གོམས་
འགོ་ཚུགས་ཟིན། དེར་བརྟེན་ངས་ཁ་བསྐོར་ནས་ལོག་རྩིས་བྱས་མེད། གལ་ཏེ་
དེ་སྔ་ཡིན་ན་ངས་ཏན་ཏན་ལོག་འགྲོ་གི་རེད།
ང་ཚོ་ཁང་པའི་ནང་དུ་འཛུལ། །
ནཱ་ནི་ནཱ་ཡིས་སྔ་ས་ནས་སྒོ་ཕྱེ་ཟིན།
“ ཕུ་ལུས་ཏང་སེ་ཕེབས་སོང་ངམ་”ཞེས་མཱ་ཀེ་ལི་ཐེས་སྐད་ཆ་དྲིས།
“ལྕམ་སྐུ་ཞབས། ད་ལྟ་ཕེབས་མ་སོང་”
“ཁོང་ མོ་ལོག་ཕེབས་ མ་ ཐག་འདིར་ ཕེབས་ ཤིག་ ཅེས་ཤོད་ པར་ སོང་།
སྔོན་ལ་མགྲོན་སྣེ་ཁང་གི་བཞུ་དམར་སྣུབས་ཤིག གལ་ཏེ་མི་ཡོང་མཁན་འདུག་
ན་ང་སླེབས་མ་སོང་། དེ་རིང་ལོག་ཡོང་གི་མ་རེད་ཤོད་”
བུད་མེད་དེའི་སེམས་ནང་དོན་ཞིག་ཡོད་པའམ་ཡང་ན་དགའ་སྣང་མེད་
པའི་མི་གང་ཞིག་ལ་སུན་སྣང་སྐྱེས་ཡོད་པ་མངོན་གསལ་རེད། མཱ་ཀེ་ལི་ཐེས་
ཁོང་མོའི་གཟིམ་ཆུང་གི་ཕྱོགས་སུ་ཕྱིན་སོང་བས་ངོ་མ་ང་ག་བྱེད་འདི་བྱེད་མེད་
པ་དང་། ག་རེ་ཤོད་དགོས་མིན་མ་ཤེས་པར་སྔར་གནས་སུ་ཧོན་ཐོར་ནས་སྡོད་
དགོས་བྱུང༌།
“ཕེབས་ཤིག”ཅེས་ཁོང་མོས་ང་ལ་དེ་སྐད་གསུངས།
ཁོང་མོས་ཞྭ་མོ་དང་བྱ་སྤུའི་ཕྱི་གོས་ཕུད་དེ་ཚང་མ་ཉལ་ཁྲིའི་སྟེང་དུ་
དབྱུགས་རྗེས་མེ་ཐབ་འགྲམ་གྱི་རྐུབ་སྟེགས་སྒྲོམ་སྐྱོར་ཅན་ཆེན་པོ་ཞིག་གི་ཐོག་
ཉལ་མ་བསྙེས་ཀྱིས་བསྡད། ཐབ་དེའི་ནང་གི་མེ་ནི་ཁོང་མོས་དཔྱིད་མཇུག་གམ་
138



དབྱར་སྟོད་བར་སྤུར་རྒྱུའི་མངགས་བྱ་བྱས་ཡོད། ཁོང་མོས་གཅིག་ནས་ཆུ་ཚོད་
ཀྱི་ཐག་པར་རྩེད་མོ་རྩེ་བ་དང་། གཅིག་ནས་ང་ལ་སྨྲས་དོན།
“ཝ་ཡེ། ང་ལ་གསར་འགྱུར་འདྲ་གསུང་རྒྱུ་མེད་དམ་”
“གང་ཡང་མེད། ཡིན་ནའི་དོ་དགོང་ང་ཡོང་རྒྱུ་མེད་པ་འདྲ་”
“ག་རེ་ཡིན་ནམ་”
“ཁྱེད་རང་ཐུགས་སྤྲོ་པོ་རང་མི་འདུག ཁྱེད་རང་ཕལ་ཆེར་ང་ལ་སུན་
སྣང་སྐྱེས་འདུག་”
“ངས་ཁྱེད་རང་ལ་སུན་སྣང་བྱས་མེད། ང་བདེ་པོ་རང་མི་འདུག ང་
ཉིན་གང་པོ་བདེ་པོ་མ་བྱུང༌། མདང་དགོང་གཉིད་ཡག་པོ་མ་ཁུག་པས་དེ་རིང་
མགོ་བོའི་ན་ཚ་ཆེ་རུ་ཞེ་དྲག་ཕྱིན་འདུག”
“འོ་ན་ཁྱེད་རང་གཟིམས་ཤིག ང་དགོངས་པ་ཞུ་གི་ཡིན” །
“ཨོའོ། ཁྱེད་རང་འདི་གར་བཞུགས་ན་འགྲིག གལ་ཏེ་ང་ཉལ་འདོད་
ན་ཁྱེད་རང་ཡོད་སར་ཉལ་ནའང་འགྲིག་གི་རེད”
སྐབས་དེར་མི་ཞིག་གིས་སྒོ་དྲིལ་འཐེན་བྱུང་།
“ད་དུང་སུ་ཡོང་མཁན་ཡོད་པ་ཡིན་ནམ་” ཞེས་ཁོང་མོས་ངང་ཐུང་གི་
ཚུལ་དང་བཅས་ཏེ་དེ་སྐད་སྨྲས། དུས་ཁྱུག་ཙམ་སོང་རྗེས་སྒོ་དྲིལ་སླར་ཡང་
གྲགས་བྱུང་། །
“ཕལ་ཆེར་སྒོ་འབྱེད་མཁན་མེད་པ་འདྲ། དེ་ལས་ང་རང་གིས་འབྱེད་
པར་འགྲོ་གི་ཡིན་”
ངོ་མ་ཁོང་མོས་ཡར་ལངས་ནས་ང་ལ་“ཁྱེད་རང་དེ་གར་བཞུགས་ཤིག་”
ཟེར། །
ཁོང་མོ་གཟིམ་ཁང་ནས་བྲལ་ཏེ་ཕྱིར་སོང་རྗེས་ངས་སྒོ་ཕྱེ་བའི་སྒྲ་ཐོས་
བྱུང་། ངས་ཁ་རོག་ཏུ་ཉན་བསྡད་པ་ཡིན།
མཱ་ཀེ་ལི་ཐེས་ནང་དུ་བཏང་བའི་མི་དེས་ཐབ་ཚང་ནང་དུ་འཛུལ་རྗེས་དེ་
139



གར་བསྡད་སོང་། མི་དེས་ཁ་གྲགས་མ་ཐག་ངས་མི་དེ་ནི་ལོ་ན་གཞོན་པའི་རྡོ་
རིམ་པའི་མི་དྲག་Nཡིན་པ་ཤེས་བྱུང་།
“དོ་ནུབ་ཁྱེད་རང་གི་སྐུ་གཟུགས་གང་འདྲ་འདུག་གམ”ཞེས་དྲིས།
“ཡག་པོ་མི་འདུག་”ཅེས་མཱ་ཀེ་ལི་ཐེས་ཅུང་རྩུབ་པོའི་ངང་ལན་བཏབ།
“ངས་ཁྱེད་རང་ལ་སུན་པོ་བཟོས་སོང་ངམ་” །
“ ཕལ་ཆེར་བཟོས་བྱུང་”་
“བརྩེ་བའི་མཱ་ཀེ་ལི་ཐེ་ལགས། ཁྱེད་རང་ང་ལ་སྣེ་ལེན་འདི་འདྲ་གནང་གི་
ཡོད་དམ། ངས་ཁྱེད་རང་ལ་ཕོག་ཐུག་ག་རེ་བཏང་བྱུང་ངམ་”
“བརྩེ་བའི་གྲོགས་པོ། ཁྱེད་རང་གིས་ང་ལ་ཕོག་ཐུབ་ཅི་ཡང་བཏང་མ་
བྱུང༌། ང་ན་གི་འདུག ང་ཉལ་དགོས་ཡོད། དེར་བརྟེན་ཁྱེད་རང་འདི་ནས་
བྲལ་ན་ང་ཧ་ཅང་དགའ་པོ་ཡོང་བ་འདུག དགོང་མོ་རྟག་པར་ང་ལོག་ནས་
སྐར་མ་ལྔ་ཙམ་འགྲོ་དུས་སྐུ་ཞབས་ཕེབས་ཀྱི་འདུག དེ་ནི་དངོས་གནས་ངའི་
སྲོག་གཅོད་མཁན་རེད། ཁྱེད་རང་ཡང་སྙིང་ག་རེ་གནང་དགོས་ཡོད། ངས་
ཁྱེད་རང་གི་ཟུར་བཟའ་བྱེད་དགོས་རེད་དམ། དེ་འདྲ་ཡིན་ན་ངས་ཐེངས་བརྒྱ་
ཕྲག་ཁ་ཤས་བཤད་པ་ཡིན། ཡོང་གི་མ་རེད། ང་ཁྱེད་རང་ལ་ཞེན་པ་ལོག་བྱུང་།
ཁྱེད་རང་དགོངས་པ་གཞན་དག་བཞེས་ཤིག དེ་རིང་ངས་ཁྱེད་རང་ལ་ཡང་
བསྐྱར་ཐེངས་གཅིག་ཞུ་གི་ཡིན། དེ་ནི་ཞུ་ཐེངས་མཇུག་མ་དེ་ཡིན། ང་ལ་ཁྱེད་
རང་མི་དགོས། ད་འགྲིག་སོང་ངམ། ག་ལེ་ཕེབས་ཤིག སྟབས་ལེགས་སོང་།
ནཱ་ནི་ནཱ་ལོག་སླེབས་བྱུང༌། ཁོང་མོས་ཁྱེད་རང་ལ་བཞུ་མར་བསྟན་གི་རེད།
དགོང་མོ་བདེ་ལེགས་” །
དེ་ནས་མཱ་ཀེ་ལི་ ཐེས་ སླར་ སྐད་ཆ་ཚིག་གཅིག་ཀྱང་བཤད་མ་ སོང་ལ། །
གཞོན་ནུ་དེའི་གསལ་ལ་མི་གསལ་བའི་བབ་ཅོལ་ལའང་ཉན་མ་སོང་། ཁོང་
མོས་གཟིམ་ཆུང་ནང་དུ་ཡོང་སྟེ་སྒོ་ཤུགས་ཀྱིས་བརྒྱབ། དེ་མུར་ནཱ་ནི་ནཱ་ཡང་སྒོ་
དེ་ནས་འཛུལ་ཡོང་།
140



“ཁྱེད་རང་ཉོན་དང་”ཞེས་མཱ་ཀེ་ལི་ཐེས་ནཱ་ནི་ནཱ་ལ་“ རྗེས་མ་གལ་ཏེ་གླེན་
པ་དེ་ཡང་བསྐྱར་སླེབས་བྱུང་ན་ཁྱེད་རང་གིས་ཁོ་ལ་ང་ནང་དུ་བསྡད་མི་འདུག་
ཤོད། ཡང་ན་ངས་ཁོ་ལ་སྣེ་ལེན་ཞུ་འདོད་བྱེད་ཀྱི་མི་འདུག་ཤོད། མི་དེ་ཚོ་རྒྱུན་
དུ་ང་ལ་རེ་བ་དེ་རིགས་འདོན་པར་ཡོང་བ་མཐོང་དུས་ང་དངོས་གནས་སྡུག་
རུས་བཟོད་ཀྱི་མི་འདུག ཁོ་ཚོའི་སེམས་ལ་ང་ལ་དངུལ་སྤྲད་ན་ང་དང་ཚོང་
འགྲིག་པའི་ངོས་འཛིན་བྱེད་ཀྱི་ཡོད་པ་འདྲ། གལ་ཏེ་ང་ལྟར་མ་ རབས་ཁེ་
གཉེར་གི་འཚོ་བ་སྐྱེལ་མཁན་བུད་མེད་དེ་ཚོས་དེ་དོན་གང་འདྲ་ཡིན་པ་ཤེས་ན་
ཁོང་མོ་ཚོས་ཀྱང་དེ་འདྲ་བྱེད་པ་ལས་གཡོག་མོ་བྱེད་འདོད་བྱེད་ཀྱི་རེད། འོན་
ཀྱང་བྱུང་མ་སོང་། ང་ཚོ་གཏམ་འདོད་ཆེ་བས་གོན་ཆས་དང༌། ཤིང་རྟ་འཁོར་
ལོ། ཕ་ལམ་སོགས་དངོས་པོ་དེ་དག་གི་བསླུ་བྲིད་ལས་རྒྱལ་མི་ཐུབ། ང་ཚོས་མི་
གཞན་གྱི་སྐད་ཆར་ཡིད་ཆེས་ བྱས་ ཤིང་། གང་ཡིན་ཟེར་ན། དེ་ནི་གཞུང་
འཚོང་རྒྱུར་ཡང་དད་གུས་ཀྱི་སེམས་པ་ཡོད་པས་ང་ཚོས་གོམ་པ་རིམ་འགྲོས་ཀྱིས་
ང་ཚོའི་རྣམ་ཤེས་དང་། ལུས་པོ། སྐྱེ་འབྲས་སོགས་བཙོངས་ཡོད། ང་ཚོར་མི་
ཚོས་གཅན་གཟན་ལྟར་དོགས་ཟོན་བྱེད་པ་དང༌། འབངས་ཐ་ཤལ་ལྟར་སྣང་
ཆུང་བྱེད་ཀྱི་ཡོད་པ་རེད། ང་ཚོའི་མཐའ་ནས་སྐོར་མཁན་གྱི་མི་ཚང་མ་འདོད་
ཧམ་ཁེངས་རྒྱུ་མེད་པའི་ཁེ་བཟང་རག་ཐབས་བྱེད་མཁན་ཤ་སྟག་རེད། གང་
ལྟར་ཉིན་ཞིག་ང་ཚོས་མི་གཞན་རྨེག་མེད་དུ་གཏོང་བ་མ་ཟད། ང་ཚོ་རང་ཉིད་
ཀྱང་རྨེག་མེད་དུ་བཏང་རྗེས་ཁྱི་ཞིག་དང་འདྲ་བར་ཤི་འགྲོ་གི་རེད་”ཅེས་སྨྲས། །
ནཱ་ནི་ནཱ་ཡིས་“ལྕམ་སྐུ་ཞབས། ད་འགྲིག་ག་ ཁྱེད་རང་ཐུགས་ལྷོད་ཙམ་
གནང་དང་། དོ་ནུབ་ཁྱེད་རང་གི་ཀླད་རྩ་དངངས་འཚབ་ཆེ་དྲགས་འདུག་”
ཅེས་བརྗོད།
“གོས་འདི་བདེ་པོ་མི་འདུག” ཅེས་བརྗོད་པ་དང་འབྲེལ་མཱ་ཀེ་ལི་ཐེས་
བྲང་མདུན་གྱི་ཐེབ་ཆི་བཀྲོལ་ཏེ་“ང་ལ་ཁྲུས་གོས་ཤིག་འཁྱེར་ཤོག ཨོའོ། ཕུ་
ལུས་ཏང་སེ་ག་པར་ཕྱིན་པ་ཡིན་ནམ”ཞེས་བརྗོད།
141



“ཁོང་མོ་ད་དུང་ཕེབས་མ་སོང་། ཡིན་ནའི་ཁོང་མོ་ལོག་ཕེབས་མཚམས་
ངས་ཁོང་མོ་ལྕམ་སྐུ་ཞབས་སར་ཕེབས་རོགས་ཞེས་མངགས་ཡོད་”
“ཁྱེད་རང་གཟིགས་དང༌། ཁོང་མོ་ཡང་གཅིག་རེད”ཅེས་མཱ་ཀེ་ལི་ཐེས་
མུ་མཐུད་ཤོད་བཞིན་སྨད་གཡོག་ཕུད་པ་དང་འབྲེལ་ཁྲུས་གོས་དཀར་པོ་ཞིག་
ལྷེབ་གོན་བརྒྱབ་ནས་“ཁྱེད་རང་གཟིགས་དང༌། ཁོང་མོ་ཡང་གཅིག་རེད། ང་
བེད་མཁོ་ཡོད་དུས་ཁོང་མོས་ང་འཚོལ་བར་ཡོང་གི་རེད། ཡིན་ནའི་ང་ལ་ལྷག་
བསམ་རྣམ་དག་གི་རོགས་པ་ཐེངས་གཅིག་ཀྱང་བྱེད་ཀྱི་མ་རེད། ངས་དོ་དགོང་
ཁོང་མོའི་ལན་སྒུག་བསྡད་ཡོད་པ་ཁོང་མོས་ཤེས་གསལ་རེད། ངས་ལན་དེ་ཡུན་
རིང་བསྒྲུགས་པ་ཡིན། ང་བྲེལ་འཚབ་ཞེ་དྲག་ལངས་ཀྱི་འདུག ཡིན་ནའང་
ཁོང་མོས་ངའི་དོན་དེ་ཏན་ཏན་རྣ་རྒྱབ་ཀྱི་རླུང་བུར་བཏང་སྟེ་རང་ཉིད་གང་
འདོད་ལྟར་རྩེད་མོ་རྩེ་བར་ཕྱིན་པ་རེད”ཟེར།
“ཕལ་ཆེར་ཁོང་མོ་མི་གང་ཞིག་གིས་བཏང་མེད་པ་རེད་”
“ང་ཚོར་ཨ་རག་ཕན་ཆུས་ཏོག་ཙམ་འཁྱེར་ཤོག་”
“ཁྱེད་རང་ཡང་རང་གིས་རང་ལ་མནར་གཅོད་གཏོང་གྲབས་འདུག”
ཅེས་ནཱ་ནི་ནཱ་ཡིས་དེ་སྐད་བརྗོད། །
“དེ་འདྲ་ཡིན་ན་དེ་བས་ཡག་པོ་ཡོད་པ་རེད། ང་ལ་ད་དུང་ཤིང་ཏོག་
དང་ཤ་བག་ལེབ་ཁ་ཤས་འཁྱེར་ཤོག ང་ལྟོགས་བྱུང”
སྣང་ཚུལ་དེས་ང་ལ་བཞག་པའི་བག་ཆགས་ནི་མ་ཞུས་ནའང་ཁྱེད་རང་
གིས་ཚོད་དཔག་གནང་ཐུབ། རེད་དམ་མ་རེད།
ཁོང་མོས་ང་ལ་“ཁྱེད་རང་ཅུང་ཟད་སྒུགས་དང༌། ང་དང་མཉམ་དུ་
མཚན་ཟས་མཆོད་དོ། མཚན་ཟས་མ་བཞེས་གོང་ཁྱེད་རང་དཔེ་དེབ་འདྲ་
བསྣམས་ནས་གཟིགས་ཤིག ང་ཁྲུས་ཁང་ལ་ཁྱུག་ཙམ་འགྲོ་དགོས་ཡོད”ཟེར། །
ཁོང་མོས་ཀ་དབྱིབས་ཀྱི་ཡང་ལཱ་སྤོར་སྟེགས་ཐོག་ཏུ་ཡོད་པའི་ཡང་ལཱ་དེ་
དག་སྤར་ཏེ་ཉལ་ཁྲིའི་ཟུར་གྱི་སྒོ་དེ་ཕྱེ་ནས་དེའི་ནང་དུ་འཛུལ་སོང་།
142



ང་ནི་བུ་མོ་དེའི་འཚོ་བར་བསམ་གཞིགས་བྱེད་འགོ་ཚུགས་ཤིང་། ཤ་ཚ་
སྙིང་རྗེའི་ངོས་ནས་ང་ཁོང་མོར་སྔར་བས་དགའ་བར་གྱུར།
ངས་བསམ་གཞིགས་བྱེད་པ་དང་ཆབས་ཅིག་ཁང་པ་དེའི་ནང་ཕར་འགྲོ་
ཚུར་འོངས་བྱེད་སྐབས་གློ་བུར་དུ་ཕུ་ལུས་ཏང་སེ་འཛུལ་ཕེབས་བྱུང་།
ཁོང་མོས་ང་ལ་“ ཨ་ཙི། ཁྱེད་རང་འདིར་བཞུགས་ཡོད་དམ། མཱ་ཀེ་ལི་ཐེ་
ག་པར་འདུག་གམ་”གསུངས། །
“ཁྲུས་ཁང་དུ་ཡོད་”
“ང་ཁོང་མོ་སྒུག་གི་ཡིན། ལ་ཡེ། ཁྱེད་རང་ལ་ཁོང་མོས་དགའ་པོ་ཞེ་
དྲག་གནང་གི་འདུག་གཱ། ཁྱེད་རང་གིས་མཁྱེན་བྱུང་ངམ་”
“ཤེས་མ་བྱུང་”
“ཁོང་མོས་ཁྱེད་རང་ལ་ཅི་ཡང་གསུངས་མ་བྱུང་ངམ་”
“ཅི་ཡང་གསུངས་མ་བྱུང་” །
“ཁྱེད་རང་འདིར་ཡོད་པ་གང་འདྲ་ཡིན་ནམ་”
“ང་ཁོང་མོ་མཇལ་ཙམ་བྱེད་པར་བཅར་བ་ཡིན་”
“ནམ་ཕྱེད་རྒྱལ་བའི་དཀྱིལ་འཁོར་ལ་ཁོང་མོ་མཇལ་བར་ཕེབས་སམ་”
“མི་འགྲིག་པ་ག་རེ་ཡོད་དམ་”
“ཁྱད་མཚར་བ་ལ་”་
“ཁོང་མོས་ང་ལ་སྣེ་ལེན་གནང་དུས་འཛེམས་སྣང་རྩ་བ་ནས་མི་འདུག་”
“ཁོང་མོས་འཛེམས་འཛེམས་དོག་དོག་ངང་ཁྱེད་རང་ལ་སྣེ་ལེན་ཞུ་གྲབས་
འདུག”
“དངོས་གནས་རེད་དམ་”
“ངས་ཁོང་མོར་གཏམ་བཟང་ཞིག་འཁྱེར་ཡོད་”
“དེ་ངན་པོ་རང་མ་རེད། འོ་ན་ཁོང་མོས་ཁྱེད་རང་ལ་དངོས་གནས་ངའི་
སྐོར་གླེང་བྱུང་ངམ་”
143



“མདང་དགོང་། མ་རེད། དེ་རིང་ཞོགས་པ་ཁྱེད་རང་དང་ཁྱེད་རང་གི་
གྲོགས་པོ་ལོག་ཕེབས་རྗེས་... ཝ་ཡེ། ཁྱེད་རང་གི་གྲོགས་པོ་དེའི་སྤྱོད་ལམ་
གང་འདྲ་ཡོད་དམ། ཁོང་གི་མཚན་ལ་Rཙཱ་སེ་ཏུང་ཟེར་བ་རེད་དམ་”
“རེད་”ཅེས་ངས་ལན་བཏབ་ཅིང༌། རྩྭ་སེ་ཏུང་གིས་ང་ལ་བཤད་པའི་
སྙིང་གཏམ་བསམ་བློར་འཁོར་བ་དང་། ཡང་ཕུ་ལུས་ཏང་སེས་ཧ་ལམ་ཁོང་གི་
མིང་ཡང་མི་ཤེས་པ་མཐོང་དུས་ངོ་མ་ང་རང་དབང་མེད་པར་གད་མོ་ཤོར་བྱུང༌།
“ཕོ་གཞོན་དེ་དགའ་འོས་པ་ཞིག་འདུག - ཁོང་ག་རེ་གནང་མཁན་རེད་
དམ་”
“ཁོང་ལ་ལོ་ཕོགས་ཧྥ་ལའང་ཁྲི་གཉིས་དང་ལྔ་སྟོང་ཡོད་པ་རེད་”
“ཨ་ཙི། དངོས་གནས་རེད་དམ། ཡོང་ང་། དེ་ལས་ད་ལྟ་ཁྱེད་རང་གི་
དོན་གླེང་དོ། མཱ་ཀེ་ལི་ཐེས་ང་ལ་ཁྱེད་རང་གི་གནས་ཚུལ་སྐད་ཆ་འདྲི་གི་འདུག
ཁོང་མོས་ང་ལ་ཁྱེད་རང་མི་གང་འདྲ་ཞིག་ཡིན་པ་དང༌། ག་རེ་གནང་མཁན་
ཡིན་པ། ཁྱེད་རང་གི་དེ་སྔའི་ཟུར་བསྟེན་ཆུང་མ་དེ་ཚོ་མི་གང་འདྲ་ཡིན་པ་སྐད་
ཆ་དྲིས་བྱུང༌། གང་ལྟར་ལོ་ན་ཁྱེད་རང་ལྟ་བུའི་མིའི་གནས་ཚུལ་ཤེས་དགོས་པ་
ཚང་མ་ཁོང་མོས་དྲིས་ནས་ཤེས་ཟིན་པ་རེད། ངས་ཀྱང་རང་གིས་ཤེས་པ་ཚང་
མ་ཁོང་མོར་བཤད་པ་ཡིན། ད་དུང་ཁྱེད་རང་ནི་དགའ་འོས་པའི་ཕོ་གཞོན་
ཞིག་རེད་ཅེས་ཚིག་གཅིག་ཁ་སྣོན་བརྒྱབ་ཡོད་”
“ཐུགས་རྗེ་ཆེ། ད་ལྟ་ཁྱེད་རང་གིས་ང་ལ་ཁོང་མོས་མདང་དགོང་ཁྱེད་
རང་ལ་མངགས་པའི་དོན་དེ་གསུང་རོགས་”
“མདང་དགོང་ཁོང་མོས་ང་ལ་རྡོ་རིམ་པའི་མི་དྲག་ཕྱིར་འབུད་རོགས་
ཞེས་གསུངས་པ་ལས་དོན་གཞན་གང་ཡང་མངགས་མ་བྱུང་། ཡིན་ནའི་དེ་རིང་
ཁོང་མོས་ང་ལ་དོན་ཞིག་སྒྲུབ་རོགས་ཟེར་གྱི་འདུག དོ་ནུབ་ངས་ཁོང་མོར་ལན་
སྐྱེལ་བར་ཡོང་བ་ཡིན་”
ཤོད་མཚམས་དེར་སླེབས་དུས་མཱ་ཀེ་ལི་ཐེ་ཁྲུས་ཁང་ནས་ཐོན་ ཏེ་ སྒེག་
144



ཉམས་ལྡན་པའི་ངང་ཉལ་ཞྭ་ཞིག་གོན་ཡོད་པ་དང༌། ཞྭ་མོའི་ཐོག་ཏུ་སྦྲུ་ཙི་སེར་
པོའི་འཇའ་ཐིག་གིས་བརྒྱན་ཡོད་ཅིང་། རྒྱུས་མངའ་ཡོད་པའི་མིས་མཛེས་རྒྱན་
དེར་ཀན་ལན་སྦྲུ་མདུད་ཟེར།
ཁོང་མོའི་བཟོ་ལྟ་དེ་ནི་ཧ་ཅང་ཡིད་དབང་འཕྲོག་པ་ཞིག་རེད།
ཁོང་མོས་རྐང་རྗེན་ངང་སྦྲུ་ཙིའི་འདུད་ལྷམ་ཞིག་དྲུད་པ་མ་ཟད། ད་དུང་
སེན་མོར་སེན་ཚོས་ཀྱང་བྱུགས་འདུག
ཕུ་ལུས་ཏང་སེ་མཐོང་རྗེས་ཁོང་མོས་“ཝ་ཡེ། ཁྱེད་རང་གིས་གུང་རིམ་
པའི་མི་དྲག་མཇལ་བྱུང་ངམ”ཞེས་བཤད།
“མཇལ་དགོས་བྱུང་”
“ཁོང་གིས་ག་རེ་གསུང་གི་འདུག་གམ་”
“ཁོང་གིས་ང་ལ་སྤྲད་བྱུང་”
“ག་ཚོད་”
“དྲུག་སྟོང་”
“ཁྱེད་རང་གིས་བསྣམས་ཡོད་དམ་”
“འཁྱེར་ཡོད་”
“ཁོང་གིས་མི་མཉེས་པ་འདྲ་གནང་གི་མི་འདུག་གམ་”
“གནང་གི་མི་འདུག་”
“སྙིང་རྗེ་བའི་མི་”
“སྙིང་རྗེ་བའི་མི་”ཞེས་པའི་ཚིག་དེ་ཤོད་དུས་ཀྱི་སྒྲ་གདངས་དེ་ཚིག་སྦྱོར་
གྱིས་འགྲེལ་དཀའ། མཱ་ཀེ་ལི་ཐེས་ཧྥ་ལའང་སྟོང་རེ་ཡིན་པའི་ཤོག་ལོར་དྲུག་
ཚུར་བླངས་སོང་། །
ཁོང་མོས་“ཏག་ཏག་ཕེབས་བྱུང༌། ཕུ་ལུས་ཏང་ལེ་ལགས། ཁྱེད་རང་
དངུལ་བེད་སྤྱོད་གནང་དགོས་ཡོད་དམ་”
“ངའི་བུ་མོ། རང་གིས་ཤེས་གསལ་རེད། ཉིན་གཉིས་འདས་རྗེས་ཚེས་
145



བཅོ་ལྔ་རེད། གལ་ཏེ་ཁྱེད་རང་གིས་ང་ལ་ཧྥ་ལའང་སུམ་བརྒྱ་བཞི་བརྒྱ་ཞིག་
གཡར་གནང་ཐུབ་ན་ང་ལ་རོགས་རམ་ཆེན་པོ་ཞིག་གནང་བ་རེད་”
“སང་ཞོགས་སྐྱེལ་བར་སླེབས་ཡོང་། ད་ལྟ་དངུལ་བརྗེ་བར་ཕྱིན་ན་དུས་
ཚོད་ཕྱི་དྲགས་པ་རེད་”
“མ་བརྗེད་པ་གནང་ཨཱ་”
“ཐུགས་བདེ་པོར་བཞུགས་ཤིག ཁྱེད་རང་ང་ཚོ་དང་མཉམ་དུ་མཚན་
ཟས་མཆོད་དམ”
“མིན། ཤཱ་ཨར་ནང་དུ་ང་སྒུག་བསྡད་ཡོད་”་
“ཁོང་གིས་ཁྱེད་རང་གི་ཡིད་དབང་འཕྲོག་མེད་དམ་”
“དངོས་གནས་ཡིད་དབང་འཕྲོག་ནས་སྨྱོ་སོང་། ངའི་ནོར་བུ། སང་
ཉིན་མཇལ་ཡོང་། ཨར་མའང། རྗེས་སུ་མཇལ་ཡོང་”
ལྕམ་དཱི་འུས་ཨར་ནུ་ལ་ཕྱིར་ལོག་སོང་། །
མཱ་ཀེ་ལི་ཐེས་ཁོང་མོའི་བང་རིམ་མང་བའི་འཕྲུལ་མཐིལ་ཞིག་ཚུར་འཐེན་
ནས་དངུལ་ལོར་དེའི་ནང་དུ་གཡུགས།
“ངས་ཕྲེད་ཉལ་བརྒྱབ་ན་ཁྱེད་རང་མོས་མཐུན་ཡོད་དམ”ཞེས་ཁོང་མོས་
འཛུམ་དམུལ་དམུལ་ངང་སྨྲ་བཞིན་ཉལ་ཁྲིའི་ཕྱོགས་སུ་བསྐྱོད།
“ང་མོས་མཐུན་ཡོད་པ་མ་ཟད། ད་དུང་ཁྱེད་རང་ལ་དེ་ལྟར་གནང་རྒྱུའི་
རེ་བ་ཞུ་གི་ཡིན་”
ཁོང་མོས་ཉལ་ཁྲིའི་ཐོག་བཏིང་བའི་མཐའ་ཆགས་འཚེམ་དྲུབ་མེ་ཏོག་
ལས་གྲུབ་པའི་ཉལ་ཁེབས་ཉལ་ཁྲིའི་ཟུར་དུ་འཐེན་ནས་ཕྲེད་ཉལ་བརྒྱབ། །
ཁོང་མོས་“ད་ལྟ་ཚུར་ཕེབས་ནས་ངའི་འཁྲིས་ལ་བཞུགས་དང༌། ང་ཚོ་
བཀའ་མོལ་འདྲི་གནང་དོ”ཟེར། །
ཕུ་ལུས་དང་སེས་གསུངས་པ་དེ་དངོས་གནས་རེད། ཁོང་མོས་བསྣམས་
ཕེབས་པའི་ལན་དེས་མཱ་ཀེ་ལེ་ཐེ་དགའ་བར་གྱུར་སོང་།
146



“དོ་དགོང་ང་རྣམ་འགྱུར་ཡག་པོ་རང་བྱུང་མ་སོང་བས་ཁྱེད་རང་གིས་ང་
ལ་དགོངས་པ་དྭངས་པ་གནང་ངམ་”ཞེས་ཁོང་མོས་ངའི་ལག་ནས་བཟུང་སྟེ་དེ་
སྐད་སྨྲས།
“ངས་ག་རེ་ཡིན་ནའི་ཁྱེད་རང་ལ་དགོངས་ཚོམས་མེད་པ་ཞུས་ཆོག་”
“ཁྱེད་རང་ང་ལ་དགའ་པོ་ཡོད་དམ”
“ཧ་ཅང་དགའ་པོ་ཡོད་”
“ང་རྣམ་འགྱུར་ཡག་པོ་མེད་ནའང་ཁྱེད་རང་ང་ལ་དགའ་འམ་”
“གང་འདྲ་ཡིན་ནའང་དགའ་པོ་ཡོད་”
“ཁྱེད་རང་གིས་ང་ལ་མནའ་སྐྱེལ་དང་”
“ངས་མནའ་བསྐྱལ་ཆོག”ཅེས་འཇམ་པོའི་ངང་ཁོང་མོར་དེ་སྐད་བཤད།
སྐབས་དེར་ནཱ་ནི་ནཱ་འཛུལ་སླེབས་སོང༌། ཁོང་མོས་སྡེར་མ་ཁ་ཤས་དང་།
བྱ་ཤ་གྲང་མོ་གཅིག པོ་ཨར་ཏོའོ་ཡི་རྒུན་ཆང་ཤེལ་དམ་གང་། ཚའོ་མའི་ཁ་
ཤས། གྲི་ཐུར་ཆ་གཉིས་བཅས་འཁྱེར་འདུག་
“ངས་ཁྱེད་རང་ལ་ཕན་ཆུས་ཨ་རག་བཟོས་མེད”ཅེས་ནཱ་ནི་ནཱ་ཡིས་“ཡག་
ཤོས་ལ་ཁྱེད་རང་རྒུན་ཆང་མཆོད་ན་དགའ། སྐུ་ཞབས། རེད་དམ་མ་རེད་”
ངས་“ཡིན་དགོས་བྱུང་”ཞེས་ལན་བཏབ་ཅིང་། ད་གིན་མཱ་ཀེ་ལི་ཐེའི་
སྐད་ཆ་དེ་དག་ཉ་ན་རྗེས་སེམས་འགུལ་ཐེབས་པའི་སེམས་པ་ད་དུང་ཡང་ལྷིང་མ་
འཇགས་པས་མེ་ལྟར་ཚ་བའི་མིག་གཉིས་ཀྱིས་ཁོང་མོར་བལྟ་བར་ཐལ། །
ཁོང་མོས་“ཡོང་ང༌། འདི་ཚོ་ཚང་མ་སྒྲོག་ཙེ་ཆུང་ཆུང་དེའི་སྟེང་དུ་བཞག་
ནས་སྒྲོག་ཙེ་དེ་ཉལ་ཁྲིའི་འཁྲིས་སུ་སྤོས་དང་། ང་ཚོ་རང་ཉིད་ཀྱིས་ཟ་ཐུབ་ཀྱི་
ཡོད། ཁྱེད་རང་ཞབས་ཕྱི་ཞུ་མི་དགོས། ཁྱེད་རང་མཚན་མོ་གསུམ་རིང་གཉིད་
ཡག་པོ་ཉལ་རྒྱུ་བྱུང་མ་སོང་། ཏན་ཏན་གཉིད་ལྕོགས་རྒྱག་སྲིད་པས་ཉལ་བར་
སོང༌། ད་ང་ལ་གང་ཡང་མི་དགོས་”
“གཟིམ་སྒོར་སྒོ་ལྕགས་རྒྱག་དགོས་རེད་དམ་”
147



“ལོས་རྒྱག་དགོས། མངགས་བྱ་དམིགས་བསལ་ཞིག་བྱ་རྒྱུར། སང་ཉིན་
ཉིན་དགུང་སྔོན་ལ་མི་སུ་ཡང་ནང་ལ་མ་གཏོང་”
བཅུ་གཉིས།
ཞོགས་པའི་ཆུ་ཚོད་ལྔ་པར་འོད་དཀར་ རབ་ རིབ་ ཅིག་ ཤེལ་ ཡོལ་ལས་
འཕྲོས་ཤིང་། མཱ་ཀེ་ལི་ཐེས་ང་ལ་“ དགོངས་པ་མ་ཚོམས། ད་ང་ཁྱེད་རང་ལ་
ཕེབས་སྐྱེལ་ཞུ་གི་ཡིན། དེ་ནི་ཐབས་ཤེས་མེད་པའི་བྱ་བ་ཞིག་རེད། གུང་རིམ་
པའི་མི་དྲག་ཞོགས་ལྟར་ཕེབས་ཀྱི་རེད། ཁོང་ཕེབས་དུས་མི་གཞན་གྱིས་ཁོང་ལ་
ང་ད་དུང་ཉལ་བསྡད་འདུག་ཅེས་ཤོད་པས་ཁོང་གིས་ཧ་ལམ་ང་གཉིད་མ་སད་
བར་སྒུག་གི་རེད”ཟེར།
ངས་མཱ་ཀེ་ལི་ཐེའི་མགོ་ལག་པས་བསྐྱོར་ཅིང་། ཁོང་མོའི་ཟང་ཟིང་གི་སྐྲ་
ལོ་རྣམས་གང་བྱུང་གིས་མཐའ་སྐོར་དུ་དཔྱངས་འདུག མཐར་ངས་ཁོང་མོར་
མཆུ་སྒྲོས་སྦྱོར་ཙམ་བྱས་ནས་“ ང་ཚོ་ག་དུས་ཡང་བསྐྱར་མཇལ་ཐུབ་ཀྱི་རེད་
དམ་”ཞེས་ཞུས་པ་ཡིན།
“གསན་དང་”ཞེས་ཁོང་མོས་“ཁྱེད་རང་གིས་གྱང་ཐབ་སྟེང་གི་ལྡེ་མིག་
སེར་པོ་ཆུང་ཆུང་དེ་བསྣམས་ནས་སྒོ་འདི་ཕྱེ་རྗེས་ལྡེ་མིག་ཚུར་བསྐྱལ་ཏེ་ཁྱེད་
རང་ལོག་ཕེབས་ཤིག དེ་རིང་ཁྱེད་རང་ལ་ངའི་ཡི་གེ་ཞིག་གམ་བཀའ་རྒྱུ་ཞིག་
འབྱོར་གྱི་རེད། ཁྱེད་རང་ཐམ་ཐོམ་ངང་ང་ལ་བརྩི་བཀུར་ཞུ་དགོས་པ་མཁྱེན་
གྱི་རེད་”ཟེར།
“ལགས་སོ། ཡིན་ནའི་ད་ལྟ་ངས་ཁྱེད་རང་ལ་དངོས་པོ་འདྲ་དགོས་རེ་
ཞུས་ན་འགྲིག་གི་རེད་དམ་” །
“རེ་བ་ག་རེ་ཞུ་རྒྱུ་ཡོད་”
“ལྡེ་མིག་འདི་ང་ལ་གནང་རོགས་”
“ལྡེ་མིག་འདི་ངས་མི་གཞན་ལ་གཏན་ནས་སྤྲོད་མྱོང་མེད་”
148



“བྱས་ན་ཁྱེད་རང་གིས་ང་ལ་གནང་དང་། ངས་ཁྱེད་རང་ལ་མནའ་
བསྐྱལ་ཚར་བ་ཡིན། ངས་ཁྱེད་རང་ལ་དགའ་པོ་བྱེད་པ་དེ་མི་གཞན་གྱིས་ཁྱེད་
རང་ལ་དགའ་པོ་བྱེད་པ་དང་འདྲ་གི་མ་རེད་”
“འོ་ན་ཁྱེད་རང་སྣོམས་ཤིག ཡིན་ནའི་ངས་ཁྱེད་རང་ལ་ཞུ་རྒྱུར། ངས་
ལྡེ་མིག་འདི་ཁྱེད་རང་ལ་སྤྱོད་སྒོ་སྤུ་ཙམ་ཡང་མེད་པ་བཟོ་ཐུབ་ཀྱི་རེད་”
“ག་ནས་ཡིན་སྲིད་”
“སྒོའི་ནང་དུ་ཨ་ཤིང་ཡོད་”
“ངན་པ་ལ། ངས་མི་གཞན་ལ་ཨ་ཤིང་འགོག་རོགས་ཞུས་ན་”
“དེ་འདྲ་ཡིན་ན་ཁྱེད་རང་དངོས་གནས་ང་ལ་དགའ་གི་འདུག་གམ་”
“ངས་ཀྱང་གང་འདྲ་ཡིན་མིན་ཤེས་མ་སོང་། ཡིན་ནའི་ཕར་བལྟ་དུས་ང་
དངོས་གནས་ཁྱེད་རང་ལ་དགའ་བ་སྐྱེས་འདུག ད་ཁྱེད་རང་ཕེབས་ཤིག ང་
གཉིད་ལྕོགས་བརྒྱབ་བྱུང་” །
ང་ཚོས་སླར་དམ་པོར་འཐམས་ནས་ཁྱུག་ཙམ་བསྡད་པ་དང་། དེ་རྗེས་
ངས་ཕྱིར་ལོག་ཕྱིན་པ་ཡིན། །
ཁྲོམ་ལམ་དུ་འཇམ་ཐིང་ངེར་གནས་ཤིང་། གྲོང་ཁྱེར་ཆེན་པོ་འདི་ད་དུང་
ཡང་གཉིད་དུ་ཡུར་ཏེ་གང་སར་མཉེན་ཞིང་འཇམ་པའི་རླུང་བསིལ་ལྡང་བཞིན་
འདུག སླར་ཆུ་ཚོད་ཁ་ཤས་འདས་ན་འདི་གར་འཚང་ཀ་ཤིག་ཤིག་དང༌། མི་
སྐད་ཀྱིས་ཁེངས་ཀྱི་རེད། །
ད་ལྟ་གཉིད་དུ་ཡུར་བའི་གྲོང་ཁྱེར་འདི་ཧ་ལམ་ང་གཅིག་པུར་དབང་བ་
དང་འདྲ། དེ་སྔ་ང་རྒྱུན་དུ་བསོད་བདེ་ཆེ་བའི་མི་ཁ་ཤས་ལ་ཡིད་སྨོན་སྐྱེས་ཤིང་།
ངས་ཁོང་ཚོའི་མིང་རེ་རེ་བཞིན་དྲན་གསོ་བྱས། འོན་ཏེ་ངས་བསམ་བློ་གང་
འདྲ་བཏང་རུང་མི་སུ་ཞིག་མིག་སྔའི་ང་ལས་ལྷག་པར་འདོད་ཐོག་ཏུ་རྟ་རྒྱུག་པ་
ཞིག་མི་དྲན།
ལྷད་མེད་དྭངས་གཙང་གི་ན་ཆུང་མ་ཞིག་གིས་དགའ་པོ་བྱེད་པ་དང་།
149



ཐེངས་དང་པོར་ཁོང་མོར་དཔོག་དཀའ་བའི་བརྩེ་དུང་གི་གསང་བ་གསལ་སྟོན་
བྱེད་པ་དེ་ནི་བདེ་སྐྱིད་ཤིན་ཏུ་ཆེན་པོ་ཞིག་ལོས་ཡིན། འོན་ཀྱང་དེ་ནི་འཛམ་
གླིང་ཐོག་སྟབས་བདེ་ཤོས་ཀྱི་བྱ་བ་ཞིག་ཀྱང་རེད། དགའ་གྲོགས་སྒྲིག་མ་མྱོང་
བའི་སེམས་པ་ཞིག་ཐོབ་པ་དེ་ནི་འགོག་སྲུང་མེད་པའི་གྲོང་ཁྱེར་ཞིག་གི་ནང་དུ་
འཛུལ་བ་དང་མཚུངས། སློབ་གསོ་དང་། འགཱན་སེམས། ཁྱིམ་ཚང་བཅས་
ཚང་མ་དོགས་ཟོན་ཆེ་ཤོས་ཀྱི་སོ་དམག་ཡིན་མོད། འོན་ཏེ་ལོ་ན་བཅུ་དྲུག་ལ་
སོན་པའི་ན་ཆུང་མ་ཞིག་གི་ངོས་ནས་བཤད་ན་སོ་དམག་གང་འདྲ་ཞིག་ཡིན་
ནའང་ཁོང་མོའི་གཡོ་འོག་ལས་གཡོལ་ཐབས་བྲལ་ཞིང་། རང་བྱུང་ཁམས་ཆེན་
པོས་ཁོང་མོའི་སེམས་གཏིང་གི་སྐྱེས་པ་དེའི་སྐད་སྒྲ་བརྒྱུད་ཁོང་མོར་ཕོ་མོའི་བརྩེ་
དུང་གི་བློ་སྒོ་ ཐོག་མར་འབྱེད་པ་དང༌། བློ་འབྱེད་དེ་རིགས་ཇི་ཙམ་དྭངས་
གཙང་དུ་མངོན་པ་དེ་ཙམ་གྱིས་སྟོབས་ཤུགས་ཀྱང་དྲག་ཏུ་འགྲོ་གི་ཡོད།
ན་ཆུང་མས་སེམས་བཟང་ལ་ཡིད་ཆེས་ཇི་ཙམ་བྱས་པ་དེ་ཙམ་གྱིས་ལུས་པོ་
ཤོར་སླ། གལ་ཏེ་ལུས་པོ་སྙིང་སྡུག་ལ་མ་ཤོར་ནའང་ཕོ་མོའི་བརྩེ་དུང་ལ་ཤོར་གྱི་
རེད། དེ་ནི་མི་གང་ཞིག་དོགས་ཟོན་བྱ་ རྒྱུ་ ལྷོད་གཡེངས་ སུ་ ཤོར་ནས་ནུས་
ཤུགས་ཤོར་བ་དང་མཚུངས། ན་ཆུང་མ་དེ་འདྲ་ཞིག་གི་བརྩེ་དུང་ཐོབ་པ་ནི་མ་
གཞི་རྒྱལ་ཁ་ཐོབ་པ་ཞིག་ཡིན་མོད། འོན་ཏེ་རྒྱལ་ཁ་དེ་རིགས་ནི་ལོ་ན་ཉི་ཤུ་རྩ་
ལྔར་སོན་པའི་སྐྱེས་པ་ཞིག་ཡིན་ཚེ་ག་དུས་དགོས་འདོད་ཀྱང་དེ་དུས་ལག་པར་
ལོན་ཐུབ། ན་ཆུང་མ་དེ་ཚོའི་མཐའ་འཁོར་དུ་ངོ་མ་བཀག་རྒྱ་ནན་པོ་བསྡམས་
ཡོད། འོན་ཀྱང་དགའ་འོས་པའི་བྱིའུ་ཆུང་དེ་ཚོ་ཚང་མ་མེ་ཏོག་སོས་པ་ཡང་
ལས་སླ་པོར་དབྱུགས་ཐུབ་པའི་རླུང་ཙིའི་ནང་དུ་འཇུག་དགོས་ན་དགེ་སྒྲུབ་ཁང་
གི་ལྕགས་རི་ཡང་མཐོ་མི་དྲགས་ལ། ཨ་མའི་དོ་དམ་ཡང་ནན་མི་དྲགས་པ་དང་།
ཆོས་ལུགས་ཀྱི་སྡོམ་ཁྲིམས་ནུས་པ་ཡང་རྒྱུན་རིང་དྲགས་མེད། དེར་བརྟེན་བུ་མོ་
དེ་ཚོ་མི་གཞན་གྱིས་ཁོང་ཚོས་ཤེས་སུ་མི་འཇུག་པའི་ཕྱི་རོལ་གྱི་འཇིག་རྟེན་ལ་
འགྲོ་འདོད་གང་འདྲ་ཡོད་དམ། འཇིག་རྟེན་དེ་ནི་ཧ་ཅང་ཡིད་དབང་འཕྲོག་པ་
150



.
ཞིག་ཡིན་ངེས་པ་ཁོང་མོ་ཚོར་ཡིད་ཆེས་ཇི་ཙམ་ཡོད་དམ། ལྕགས་ཁྲའི་ཕྱི་རོལ་
ནས་མི་ཞིག་གིས་ཁོང་མོ་ཚོར་ཕོ་མོའི་བརྩེ་དུང་གི་གསང་བ་ཐོག་མར་ཤོད་པ་
ཐོས་སྐབས་དགའ་སྤྲོ་གང་འདྲ་མེད་དམ། དཔོག་དཀའ་བའི་ཡོལ་བའི་ཟུར་དེ་
ཐོག་མར་འབྱེད་མཁན་གྱི་ལག་པ་དེར་ཁོང་མོ་ཚོས་སྨོན་འདུན་ཇི་འདྲ་ཞུ་གི་
རེད་དམ།
འོན་ཏེ་སྨད་འཚོང་མ་ཞིག་གིས་དགའ་པོ་ངོ་མ་བྱེད་པ་དེ་ནི་ཤིན་ཏུ་ཐོབ་
དཀའ་བའི་རྒྱལ་ཁ་ཞིག་རེད།
ཁོང་མོ་ཚོའི་ལུས་པོས་རྣམ་ཤེས་རུལ་སུངས་སུ་བཏང་བ་དང༌། འདོད་
ཆགས་ཀྱི་མེ་ལྕེས་སེམས་ཁམས་ལ་རྨ་ཁ་བཟོས་པ། བག་མེད་རྒྱ་ཡན་གྱི་འཚོ་
བས་སེམས་པ་རྡོ་ལས་མཁྲེགས་པར་བསྒྱུར་ཡོད། མི་གཞན་གྱིས་ཁོང་མོ་ཚོར་
བཤད་པའི་སྐད་ཆར་ཁོང་མོ་ཚོ་སྔ་ས་ནས་སུན་ཟིན། མི་གཞན་གྱིས་བེད་སྤྱོད་
བྱས་པའི་གཡོ་ཐབས་ཀྱང་ཚང་མ་ཁོང་མོ་ཚོར་རྒྱུས་མངའ་ཡོད། ཁོང་མོ་ཚོར་
ཕོ་མོའི་བརྩེ་དུང་ཡོད་མྱོང་བའི་དབང་དུ་བཏང་ནའང་ཚང་མ་བཙོངས་ཟིན།
ཁོང་མོ་ཚོའི་ཕོ་མོའི་བརྩེ་དུང་ནི་བརྩེ་སེམས་ཀྱི་ངོས་ནས་ཐོན་པ་ཞིག་མིན་པར་
གསེར་དངུལ་གྱི་ཆེད་དུ་རེད། ཁོང་མོ་ཚོས་བསམ་བློ་ཞིབ་ཕྲ་བཏང་ཟིན་པས་
དེས་ན་སྐྱེད་མ་ཞིག་གམ་ཡང་ན་དགེ་སྒྲུབ་ཁང་གིས་བལྟ་སྲུང་བྱེད་པའི་མོ་
གསར་ཞིག་ལས་ཀྱང་འགོག་སྲུང་ནན་པ་ཡོད། ཁོང་མོ་ཚོས་ཚོང་གི་ཁྱབ་ཁོངས་
སུ་མ་ཚུད་པའི་བརྩེ་དུང་ལ་སྐབས་བསྟུན་གྱི་ཀུ་རེ་ཟེར་ཞིང་། ཁོང་མོ་ཚོར་རྒྱུན་
དུ་བརྩེ་དུང་དེ་འདྲ་ཡོང་གི་ཡོད། ཁོང་མོ་ཚོས་བརྩེ་དུང་དེ་རིགས་སྐྱོ་བསངས་
དང་། ཁ་གཡར་ས། སེམས་གསོ་བཅས་ལ་བརྩི་བ་རེད། དེ་ཡང་སྐྱེད་ཆེའི་བུ་
ལོན་གཏོང་མཁན་དང་འདྲ་བར་ཁོང་མོ་ཚོས་མི་ཁྲི་སྟོང་མང་པོར་བཤུ་གཞོག་
གཅིག་ཐོག་ཉིས་བརྩེགས་སུ་བཏང་རྗེས་ཉིན་ཞིག་ཁོས་ལྟོགས་ཤི་ཐེབས་ཁར་
ཐུག་པའི་དབུལ་པོ་ཞིག་ལ་ཧྥ་ལའང་ ཉི་ ཤུ་གཡར་བཏང་སྟེ་དེར་སྐྱེད་ ཀ་མི་
དགོས་ཟེར་བ་དང་། ཨུ་ཚུགས་ཀྱིས་གཡར་འཛིན་འབྲི་རུ་ཡང་མ་བཅུག་ཅིང༌།
151



རང་གི་སེམས་ལ་ད་ནི་སྡིག་གྲིབ་དག་སོང་སྙམ་པ་དང་འདྲ།
ཡང་བསྐྱར་ཞུས་ན། དཀོན་མཆོག་གིས་སྨད་འཚོང་མ་ཞིག་ལ་བརྩེ་དུང་
གི་རྩ་བ་རྒྱས་སུ་འཇུག་སྐབས་བརྩེ་དུང་དེ་ཐོག་མར་གུ་ཡངས་དང་འདྲ་ཡང་
ཕྱིས་སུ་ཧ་ལམ་ཁོང་མོའི་ཆད་གཅོད་ཅིག་ཏུ་འགྱུར་གྱི་རེད། འགྱོད་བཤགས་
མེད་ན་གུ་ཡངས་གླེང་ཐབས་བྲལ། གལ་ཏེ་བུད་མེད་གང་ཞིག་གིས་ཁ་རྡུང་
ཕོག་འོས་པའི་འཚོ་བ་དུམ་བུ་ཞིག་བསྐྱལ་རྗེས་གློ་བུར་དུ་རང་ཉིད་ལ་གཏིང་
ཟབ་པ་དང༌། ལྷད་མེད་པ། རང་ཚོད་འཛིན་མི་ཐུབ་པ་བཅས་ཀྱི་ཕོ་མོའི་བརྩེ་
དུང་ཞིག་ཡོད་པ་ཤེས་ཚོར་བྱུང་ཞིང་། ཁོང་མོའི་སེམས་ལ་གཏན་ནས་ཡོད་མི་
སྲིད་སྙམ་པའི་བརྩེ་དུང་དེ་རིགས་ཁོང་མོས་ཁས་ལེན་བྱེད་སྐབས་ཁོང་མོར་
དགའ་མཁན་གྱི་སྐྱེས་པ་དེས་ཁོང་མོར་དབང་བསྒྱུར་བྱེད་ཐུབ་པས་སྐྱེས་པ་དེ་བློ་
ཡིད་ཚིམས་པོ་གང་འདྲ་ཡོང་གི་མ་རེད་དམ། དེ་ནི་ཁོས་“ཁྱེད་རང་གི་ཕོ་མོའི་
བརྩེ་དུང་ནི་ཉོ་ཚོང་བྱེད་པ་དང་ཁྱད་མེད་” ཅེས་ཁོང་མོར་བརྗོད་དབང་ཡོད།
འོན་ཏེ་དེ་ནི་གདུག་རྩུབ་ཀྱི་དབང་ཆ་ཞིག་རེད། །
སྐབས་དེ་དུས་ཁོང་མོ་ཚོས་གང་འདྲ་བྱས་ཀྱང་ཁོང་མོ་ཚོའི་ཁ་ཞེ་གཉིས་
མེད་གསལ་སྟོན་བྱེད་མི་ཤེས། སྒྲུང་ཐུང་ཞིག་ཡོད་པ་དེའི་ནང་བརྗོད་པར།
ཕྲུ་གུ་ཞིག་གིས་ཞིང་པ་ཚོར་ཞིང་ནང་ན་རྒྱུན་དུ་“ སྲོག་སྐྱོབ་རོགས། དོམ་ཡོང་
གི་འདུག་”ཅེས་ཀུ་རེ་རྩེད། ཉིན་ཞིག་དོམ་དངོས་གནས་སླེབས་དུས་ཁོས་མགོ་
སྐོར་གཏོང་མྱོང་བའི་མི་དེ་ཚོས་ད་ཐེངས་ཁོའི་སྐད་འབོད་ལ་སླར་ཡིད་ཆེས་མ་
བྱས་པས་མཐར་ཁོ་དོམ་གྱིས་བཟས། དེ་ནི་ཉམ་ང་བའི་བུ་མོ་དེ་ཚོར་ཕོ་མོའི་
བརྩེ་དུང་ངོ་མའི་རྩ་བ་རྒྱས་དུས་དང་ཡོངས་སུ་མཚུངས། ཁོང་མོ་ཚོས་རྫུན་
གཏམ་ཤོད་རྒྱུ་མང་དྲགས་པས་མི་ཚོས་ཁོང་མོ་ཚོར་སླར་ཡིད་ཆེས་མི་བྱེད་པ་ན་
ཁོང་མོ་ཚོ་འགྱོད་པ་གཏིང་ནས་སྐྱེ་བཞིན་རང་ཉིད་ཀྱི་བརྩེ་དུང་ནང་དུ་ཉམས་
དམས་སུ་འགྲོ་གི་ཡོད།
དེར་བརྟེན་ཕོ་མོའི་བརྩེ་དུང་ལ་ལྷག་བསམ་རྣམ་དག་ངོ་མ་བྱེད་པ་དང་།
152



---
ནན་ཏན་གཞུང་དྲང་བྱེད་མཁན་གྱི་སྨད་འཚོང་མ་དེ་ཚོ་བྱུང་བ་རེད། གོང་དུ་
ཞུས་པའི་གནས་ཚུལ་དེ་རིགས་ཁོང་མོ་ཚོའི་དཀྱིལ་དུ་ཧ་ཅང་མང་པོ་ཡོད།
འོན་ཏེ་འཆིང་རྒྱུར་མ་ཚུད་པའི་ཕོ་མོའི་བརྩེ་དུང་དེ་རིགས་སྐུལ་མཁན་གྱི་
སྐྱེས་པ་ཞིག་ལ་བུད་མེད་དེ་དང་ལེན་བྱེད་འདོད་ཡོད་པ་ལས་ཁོང་མོའི་སྔར་
སོང་ལ་དྲན་གསོ་བྱེད་མི་འདོད་པའི་བག་ཡངས་ཀྱི་སེམས་ཁམས་ཤིག་ཡོད་
དགོས་པ་དང༌། ཁོ་པ་བརྩེ་དུང་དེའི་ནང་ཞུགས་དུས་སམ་མདོར་ན། ཁོང་
མོས་ཁོ་པར་དགའ་པོ་བྱེད་པ་ལྟར་ཁོང་མོར་དགའ་པོ་བྱེད་དུས་མི་དེས་མི་ཡུལ་
ཁམས་ཀྱི་མཛེས་སྡུག་ལྡན་པའི་བརྩེ་སེམས་ཡོངས་མྱོང་ཐུབ་པ་དང་། ཐེངས་
འདིའི་བརྩེ་དུང་བརྒྱུད་རྗེས་ཁོས་སླར་མི་གཞན་ལ་དགའ་པོ་རྩ་བ་ནས་བྱེད་མི་
---
-
སྲིད། །
བསམ་ཚུལ་དེ་ཚོ་ང་ནང་དུ་ལོག་པའི་ཞོགས་པ་དེ་ནས་བྱུང་བ་ཞིག་རྩ་བ་
ནས་མིན། དེ་ཚོ་ཕལ་ཆེར་ངའི་དུས་ཕྱིས་ཀྱི་བགེགས་བར་གྱི་སྔོན་བརྡ་ཡིན་པ་
འདྲ། མ་གཞི་ང་མཱ་ཀེ་ལི་ཐེར་དགའ་བཞིན་ཡོད་མོད། ཡིན་ནའང་བསམ་བློ་
བདེ་འདྲ་འཁོར་མ་མྱོང༌། དེ་རིང་ང་ལ་གཞི་ནས་བསམ་ཚུལ་དེ་ཚོ་བྱུང་། ད་
ལྟ་ཐམས་ཅད་འདས་སོང་། བསམ་ཚུལ་དེ་ཚོ་ནི་ད་ལྟ་ཐོན་ཟིན་པའི་བྱ་བ་ལས་
བྱུང་བའི་རང་བཞིན་གྱི་འབྲས་བུ་རེད། །
ད་ངས་ཐེངས་དེའི་འབྲེལ་བ་བྱུང་བའི་ཉིན་དང་པོ་དེ་ཞུ་གི་ཡིན། ང་
ཁྱིམ་དུ་ལོག་སྐབས་དགའ་ནས་སྨྱོ་བ་དང་འདྲ། ངའི་སེམས་ལ་དེ་སྔ་ང་དང་མཱ་
ཀེ་ལི་ཐེའི་བར་ཡོད་སྙམ་པའི་བཀག་རྒྱ་དག་ཡལ་ཟིན་པ་དང༌། ང་ལ་ཁོང་མོ་
ཐོབ་ཟིན་པ། ད་ལྟ་ངས་ཁོང་མོའི་སེམས་ནང་གནས་བབ་ངེས་ཅན་བཟུང་ཡོད་
པ། ཁོང་མོའི་ཁང་པའི་ལྡེ་མིག་ངའི་གོས་ཁུག་ནང་དུ་ཡོད་པ་མ་ཟད། ང་ལ་ལྡེ་
མིག་དེ་སྤྱོད་དབང་ཡང་ཡོད་པ་དྲན་དུས་ང་ལ་མི་ཚེ་ནི་ཆེས་མཛེས་སྡུག་ལྡན་པ་
ཞིག་ཡིན་པའི་ཚོར་སྣང་བྱུང༌། དེ་ཐམས་ཅད་དཀོན་མཆོག་གིས་ང་ལ་གསོལ་
རས་གནང་བ་ཡིན་པས་ངས་ཡིད་ཚིམས་པའི་ངང་དཀོན་མཆོག་ལ་བསྔགས་པ་
-
-
153



ཕུལ་བ་ཡིན།
ཉིན་ཞིག་གཞོན་ནུ་ཞིག་ཁྲོམ་ལམ་དུ་འགྲོ་དུས་ཁོ་པར་བུད་མེད་ཅིག་ཐུག
ཁོས་ཁོང་མོར་བལྟ་ཙམ་བྱས་རྗེས་ཁ་གཅུས་ནས་ཕྱིན་སོང་། ཁོས་བུད་མེད་དེ་
ངོ་མི་ཤེས། བུད་མེད་དེར་རང་ཉིད་ཀྱི་དགའ་སྤྲོ་ཡོད་ལ། སེམས་སྡུག་དང་
བརྩེ་དུང་ཡང་ཡོད། དེ་ཚོ་ཁོ་དང་འབྲེལ་བ་སྤུ་ཙམ་ཡང་མེད་ཅིང༌། ཁོང་མོའི་
སེམས་ནང་དུ་ཡང་མི་དེ་མེད་པས་གལ་ཏེ་ཁོས་ཁོང་མོར་སྐད་ཆ་བཤད་ན་ཁོང་
མོས་ཕལ་ཆེར་མཱ་ཀེ་ལི་ཐེས་ང་ལ་ཁྲེལ་དགོད་བྱས་པ་དང་འདྲ་བར་ཁོ་ལ་ཁྲེལ་
དགོད་བྱེད་སྲིད། གཟའ་འཁོར་ཁ་ ཤས་དང༌། ཟླ་བ་ཁ་ ཤས། ལོ་ཁ་ཤས་
འདས་ཟིན། ཁོ་ཚོས་རང་སོ་སོའི་ལས་དབང་ལ་བརྩི་བཀུར་ཞུས་ཏེ་ལམ་མི་
འདྲ་བར་སྐྱོད་སྐབས་གློ་བུར་དུ་སྟེས་དབང་གི་གོ་སྐབས་ཤིག་ལས་ཁོང་གཉིས་
སླར་ཡང་མཉམ་དུ་འཛོམས། བུད་མེད་དེས་ཁོ་པར་དགའ་པོ་བྱས་ཏེ་ཁོ་པའི་
སྙིང་སྡུག་ཏུ་གྱུར། དེ་ནས་བཟུང་གཞོན་ནུ་དེ་གཉིས་ལུས་དང་གྲིབ་མ་བཞིན་
མི་བྲལ་བར་གནས། དེ་གང་འདྲ་བྱས་པ་ཡིན་ནམ། རྒྱུ་མཚན་ག་རེ་ཡིན་ནམ།
ཁོ་གཉིས་ཕན་ཚུན་དགའ་པོ་བྱས་རྗེས་བརྩེ་དུང་དེ་བྱུང་ནས་ཡུན་རིང་སོང་བ་
དང་འདྲ་བར་སྔར་སོང་གི་བྱ་བ་ཚང་མ་གཞོན་ནུ་དེ་གཉིས་ཀྱི་ཀླད་པའི་ནང་
ནས་ཡལ་བར་གྱུར། དེ་ནི་ཡ་མཚན་ཧ་ཅང་ཆེ་བ་ཞིག་ཡིན་པ་ང་ཚོས་ཁས་ལེན་
བྱེད་ཀྱི་ཡོད། །
ངའི་ངོས་ནས་བཤད་ན། ངས་ཀྱང་མཚན་མོ་དེའི་སྔོན་ལ་འཚོ་བ་གང་
འདྲ་བསྐྱལ་ནས་ཡོང་བ་དྲན་གྱི་མི་འདུག དགོང་མོ་དང་པོ་དེའི་ང་གཉིས་ཀྱི་
གཏམ་གླེང་རྣམས་དྲན་སྐབས་ངའི་ལུས་ཧྲིལ་པོར་སྐྱིད་སྣང་གིས་ཁྱབ་བྱུང༌།
ཡང་མིན་ན་མཱ་ཀེ་ལི་ཐེ་མི་ལ་མགོ་སྐོར་གཏོང་མཁས་པ་དང༌། ཡང་མིན་ན་ཁོང་
མོས་ང་ལ་གློ་བུར་གྱི་དགའ་སེམས་ཤིག་བཅངས་ཡོད་ཀྱི་རེད། དགའ་སེམས་དེ་
མཆུ་སྒྲོས་ཐོག་མ་དེ་སྦྱར་རྗེས་བྱུང་བ་དང་། རྗེས་སུ་སླར་གློ་བུར་དུ་ཡལ་སོང་།
དེ་ནི་དེ་ཉིད་བྱུང་དུས་དང་འདྲ།
154



ངས་བསམ་བློ་ཇི་ཙམ་བཏང་ནའང་དེ་ཙམ་གྱིས་མཱ་ཀེ་ལི་ཐེས་ང་ལ་དགའ་
རྫུ་འདེབས་རྒྱུའི་རྒྱུ་མཚན་གང་ཡང་མེད་སྙམ། ད་དུང་ངའི་སེམས་ནང་བུད་
མེད་ལ་དགའ་གྲོགས་སྒྲིག་ཐབས་གཉིས་ཡོད་པ་དེ་ལྷང་ངེར་དྲན་བྱུང༌། ཐབས་
དེ་གཉིས་ནི་ཕན་ཚུན་རྒྱུ་དང་རྐྱེན་བྱས་ཆོག་པ་སྟེ། ཁོང་མོ་ཚོས་སེམས་གཏིང་
ནས་མི་ལ་མི་དགའ་ཡང་དབང་པོའི་དགོས་མཁོར་ལྟོས་ཏེ་དགའ་པོ་བྱེད་ཀྱི་ཡོད།
བུད་མེད་ཅིག་གིས་སྙིང་སྡུག་ཅིག་དང་ལེན་བྱེད་པ་དེ་སྤྱིར་ན་ཁོང་མོའི་དབང་
པོའི་དགོས་མཁོར་བརྩི་སྲུང་ཞུ་རྒྱུ་ཁོ་ནའི་ཆེད་དུ་ཡིན་མོད། ཁོང་མོས་རིམ་
བཞིན་གོ་མེད་ཚོར་མེད་ངང་ལུས་ཕུང་གི་འདོད་པ་ལས་བརྒལ་བའི་ཕོ་མོའི་བརྩེ་
དུང་གི་གསང་བ་རྟོགས་ པ་ མ་ ཟད། རྗེས་སུ་ བསམ་ པའི་བརྩེ་དུང་ ཁོ་ ནར་
བརྟེན་ནས་འཚོ་བ་སྐྱེལ་ གྱི་ཡོད། སྤྱིར་ན་ གཞོན་ནུ་མ་ ཞིག་ གིས་ ཐོག་མར་
གཉེན་སྒྲིག་ནི་ཕྱོགས་གཉིས་ཀའི་དྭངས་གཙང་བརྩེ་དུང་ཟུང་དུ་འབྲེལ་བ་ཁོ་ན་
ཡིན་པའི་ངོས་འཛིན་བྱེད་ནའང་རྗེས་སུ་གཞི་ནས་ལུས་ཕུང་གི་བརྩེ་དུང་སྟེ།
དེ་ཡང་བསམ་པའི་ཐོག་གི་ཆེས་དྭངས་གཙང་གི་བརྩེ་དུང་ལས་ཐོན་པའི་སྟོབས་
ལྡན་གྱི་འབྲས་བུ་དེ་ཤེས་རྟོགས་ཡོང་གི་ཡོད།
ང་བསམ་བཞིན་བསམ་བཞིན་གཉིད་དུ་ཡུར་འདུག མཱ་ཀེ་ལི་ཐེའི་ཡི་གེ་
འབྱོར་བས་ང་གཉིད་ལས་སད་བྱུང་། ཡི་གེའི་ནང་སྐད་ཆ་འདི་འདྲ་ཞིག་བྲིས་
འདུག་པ་སྟེ།
དོ་དགོང་ཨོ་ཏཱ་འུས་ཨར་ཟློས་གར་ཁང་དུ་མཇལ་ཡོང་། འཁྲབ་མཚམས་ཀྱི་ངལ་
གསོ་ཐེངས་གསུམ་པའི་བར་གསེང་དུ་ང་འཚོལ་བར་ཕེབས་ཤིག འདི་ནི་ངའི་བཀའ་
ཡིན།
མཱ• ཀཱ་ནས།
ངས་ཡི་གེ་ཁྲུ་ཐིལ་ནང་བླུགས་ནས་སྒོ་ལྕགས་བརྒྱབ། ང་ནི་དོགས་པ་ཆེ་
155



，
。
བའི་མི་ཞིག་ཡིན་པས་དེ་འདྲ་བྱས་ན་རྗེས་མ་གལ་སྲིད་ང་དོགས་པ་འདྲ་སྐྱེས་ཚེ་
ལག་པའི་ནང་དངོས་དཔང་ཡོང་བའི་ཆེད་དུ་ཡིན།
ཁོང་མོས་ང་ལ་ཉིན་པར་ཁོང་མོར་བལྟ་བར་ཤོག་མི་ཟེར་ལ། ང་ཡང་
ཁོང་མོའི་ཁྱིམ་དུ་གང་བྱུང་འགྲོ་མི་ཕོད། ཡིན་ནའང་ས་མ་རུབ་གོང་ནས་ང་
ཁོང་མོ་་མཐོང་འདོད་ཆེ་བས་ངས་ཤང་སེ་ལི་སེ་ཁྲོམ་ལམ་དུ་སོང་ཞིང་། ཁ་སང་
དང་འདྲ་བར་ངས་སླར་དེ་གར་ཁོང་མོ་མཐོང་བ་མ་ཟད། ཤིང་རྟ་འཁོར་ལོ་
ནས་བབས་པ་ཡང་མཐོང་བྱུང༌། །
ཆུ་ཚོད་བདུན་པར་ང་ཨོ་ཏཱ་འུས་ཨར་ཟློས་གར་ཁང་དུ་འབྱོར། ང་དེ་སྔ་
སྔ་པོ་འདི་འདྲ་ཟློས་གར་ཁང་དུ་འགྲོ་མ་མྱོང་།
ཟུར་བཞུགས་ཁང་དེ་ཚོའི་ནང་རིམ་ བཞིན་ མིས་ ཁེངས་ ཤིང༌། ཟུར་
བཞུགས་ཁང་གཅིག་ཁོ་ན་སྟོང་པ་ཡིན་པ་སྟེ། དེ་ནི་འོག་ཐོག་གི་སྡིངས་ཆའི་
མདུན་གྱི་ཟུར་བཞུགས་ཁང་དེ་རེད།
འཁྲབ་ཚན་གསུམ་པ་འགོ་ཚུགས་དུས་ངས་ཟུར་བཞུགས་ཁང་དེའི་སྒོ་ཕྱེ་
བའི་སྒྲ་ཐོས་བྱུང་། ངའི་མིག་ཟུང་ཧ་ལམ་ཟུར་བཞུགས་ཁང་དེ་དང་བྲལ་མེད་
པས་མཱ་ཀེ་ལི་ཐེ་ངའི་མི་ལམ་དུ་མངོན།
ཁོང་མོས་ལམ་སེང་ཟུར་བཞུགས་ཁང་གི་མདུན་དུ་ཕྱིན་ནས་ཚོམས་ཆེན་
མདུན་ངོས་ཀྱི་རྐུབ་སྟེགས་ཐོག་གང་ཞིག་མིག་འཚོལ་བྱེད་ཅིང་། ང་མཐོང་རྗེས་
མིག་མདངས་ཀྱིས་ང་ལ་ཐུགས་རྗེ་ཆེ་ཞུ་གི་འདུག །
དེ་ཉིན་མཚན་མོ་ཁོང་མོ་དེ་འདྲའི་མཛེས་པ་ལ་ཨང་།
ཁོང་མོས་ངའི་ཆེད་དུ་གཟབ་མཆོར་སྤྲས་ནས་མཛེས་པོ་དེ་འདྲ་བཟོས་པ་
མིན་ནམ། འོ་ན་ཁོང་མོས་གཟབ་མཆོར་སྤྲས་ནས་མཛེས་པོ་ཇི་ཙམ་བཟོས་པ་
དེ་ཙམ་གྱིས་ང་ལ་བདེ་སྐྱིད་ཐོབ་པའི་ངོས་འཛིན་གྱིས་ང་ལ་དགའ་པོ་བྱེད་ཚད་
འདི་འདྲར་སླེབས་པ་ཡིན་ནམ། དེ་དོན་ངས་ད་དུང་མི་ཤེས། འོན་ཀྱང་གལ་
སྲིད་ཁོང་ མོས་ བསམ་བློ་དེ་འདྲ་བཏང་ཡོད་ན་ཁོང་མོར་རྒྱལ་ཁ་ ཐོབ་ཡོད།
156



གང་ཡིན་ཟེར་ན། ཁོང་མོ་མིག་ལམ་དུ་ཐོན་སྐབས་ལྟད་མོ་ལྟ་མཁན་གྱི་མིའི་
མགོ་རྦ་རླབས་ལྟར་གཅིག་མཇུག་གཉིས་མཐུད་ཀྱིས་ཁོང་མོའི་ཕྱོགས་སུ་ཡོ་ཞིང་།
གར་སྟེགས་ཐོག་གི་འཁྲབ་སྟོན་པས་ཀྱང་ཁོང་མོར་ལྟ་གིན་འདུག དེ་ནི་ཁོང་མོ་
ཐོན་མ་ཐག་ལྟད་མོ་ལྟ་མཁན་གྱིས་ཁོང་མོའི་ཕྱོགས་སུ་བལྟས་པས་རེད། །
འོན་ཏེ་ངའི་ལུས་ཐོག་ཏུ་བུད་མེད་དེའི་ཁང་པའི་ལྡེ་མིག་ཡོད་ཅིང་། ཆུ་
ཚོད་གསུམ་བཞིའི་རྗེས་སུ་ཁོང་མོ་སླར་ང་ལ་བདག་པ་རེད། །
ཚང་མས་ གར་མཁན་མ་དང་སྨད་འཚོང་ མའི་ཆེད་དུ་ཁྱིམ་ ཐོར་ནོར་
བརླག་བྱེད་མཁན་གྱི་མི་དེ་ཚོར་ཁ་རྡུང་གཏོང་གི་ཡོད། ང་ཡ་མཚན་སྐྱེས་པ་ནི་
ཁོང་ཚོས་གོམ་གང་མདུན་སྤོས་ཀྱིས་བུད་མེད་དེ་ཚོའི་ཆེད་དུ་དེ་བས་ལུགས་
འགལ་གྱི་བྱ་བ་མི་བྱེད་པ་ཅི་ཡིན། ང་ལྟར་ངེས་པར་དུ་འཚོ་བ་དེ་རིགས་ཀྱི་ནང་
ཞུགས་ན་གཞི་ནས་རྟོགས་ཐུབ་པར། ཁོང་མོ་ཚོས་རྣམ་ཀུན་གྱི་འཚོ་བའི་ནང་
སྙིང་སྡུག་གི་ཆེས་ཆུང་བའི་གཏམ་འདོད་སྣ་ཚོགས་ཀྱི་རེ་བ་བསྐངས་ན་གཞི་ནས་
སྙིང་སྡུག་གིས་ཁོང་མོ་ཚོར་འཛིན་པའི་ཕོ་མོའི་བརྩེ་དུང་སྲ་བརྟན་གཏོང་ཐུབ་པ་
སྟེ། ང་ཚོས་འདིར་“ ཕོ་མོའི་བརྩེ་དུང”ཞེས་པ་ལས་དོན་དེ་མཚོན་ཐུབ་པའི་
ཚིག་གཞན་རྙེད་མི་ཐུབ།
དེ་རྗེས་ནི་ཕུ་ལུས་ཏང་སེ་ཟུར་བཞུགས་ཁང་ནང་འཛུལ་ནས་བསྡད་པ་
དང༌། ད་དུང་སྐྱེས་པ་ཞིག་ཀྱང་ཟུར་ཞུགས་ཁང་གི་རྒྱབ་ངོས་ཀྱི་སྡོད་གནས་སུ་
བསྡད་སོང་། དེ་ནི་ངས་ངོ་ཤེས་པའི་རྡོ་རིམ་པའི་མི་དྲག་Gརེད། །
ཁོང་མཐོང་མ་ཐག་ངའི་ལུས་ཧྲིལ་པོར་གྲང་ཤུར་བརྒྱབ་བྱུང་། །
མཱ་ཀེ་ལི་ཐེས་ཁོང་མོའི་ཟུར་བཞུགས་ཁང་དུ་ཡོད་པའི་སྐྱེས་པ་དེས་ང་ལ་
ཕོག་ཐུག་བཏང་བ་ཏན་ཏན་ཤེས་ངེས་རེད། གང་ཡིན་ཟེར་ན། ཁོང་མོས་
སླར་ང་ལ་འཛུམ་དམུལ་དམུལ་བྱས་པ་དང་། དེ་རྗེས་རྡོ་རིམ་པའི་མི་དྲག་ལ་
རྒྱབ་སྤྲད་ནས་བློ་རྩེ་གཅིག་སྒྲིམ་གྱིས་ལྟད་མོ་བལྟ་ཁུལ་བྱེད། འཁྲབ་མཚམས་ཀྱི་
ངལ་གསོ་ཐེངས་གསུམ་པའི་དུས་སུ་སླེབས་དུས་ཁོང་མོས་ཞལ་ཕར་ཕྱོགས་ནས་
，
157



སྐད་ཆ་གང་ཞིག་བཤད་པ་དང་། རྡོ་རིམ་པའི་མི་དྲག་ཟུར་བཞུགས་ཁང་ལས་
བྲལ་སོང་བས་མཱ་ཀེ་ལི་ཐེས་ང་ལ་ཆེད་མངགས་ལག་བརྡ་བཏང་ནས་ཁོང་མོར་
བལྟ་བར་ཤོག་ཟེར།
“མཚན་མོ་བདེ་ལེགས་”ཞེས་ང་འཛུལ་འགྲོ་དུས་ཁོང་མོས་ང་ལ་དེ་སྐད་
སྨྲས་པ་དང་ཆབས་ཅིག་ངའི་ཕྱོགས་སུ་ལག་པ་བརྐྱངས།
“མཚན་མོ་བདེ་ལེགས་”ཞེས་ངས་མཱ་ཀེ་ལི་ཐེ་དང་ཕུ་ལུས་ཏང་སེར་གུས་
ལན་བསློགས།
“བཞུགས་ཤིག་”
“ངས་འདིར་བསྡད་ན་མི་གཞན་གྱི་སྡོད་གནས་འཕྲོག་པ་མ་རེད་དམ།
རྡོ་རིམ་པའི་མི་དྲག་Gཕེབས་ཀྱི་མ་རེད་དམ་” །
“ཁོང་ཕེབས་ཀྱི་རེད། ངས་ཁོང་མངར་ཆ་ཉོ་བར་བཏང་བ་ཡིན། དེ་
འདྲ་བྱས་ན་ང་ཚོ་ཁེར་རྐྱང་དུ་གཏམ་གླེང་ཁྱུག་ཙམ་གནང་ཆོག་གི་རེད། ལྕམ་
དཱི་འུས་ཨར་ནུ་ཝ་ནི་ཡིད་ཆེས་གནང་ཆོག་པ་ཞིག་རེད་” །
“རེད་དཱ། ངའི་ཕྲུ་གུ་ཚོ” ཞེས་དཱི་འུས་ཨར་ནུ་ཝས་“བློ་བདེ་པོ་གནང་
ཞིག ངས་ཅི་ཡང་ཕྱི་ལ་ཤོད་ཀྱི་མ་རེད་”
“ཁྱེད་རང་དོ་ནུབ་ག་རེ་གནང་སོང་ངམ”ཞེས་མཱ་ཀེ་ལི་ཐེས་ཡར་ལངས་
ཏེ་ཟུར་བཞུགས་ཁང་གི་གྲིབ་ནག་ཡོད་སར་ཕྱིན་ནས་ང་ལ་འཐམས་པ་དང་།
ངའི་དཔྲལ་བར་འོ་སྦྱོར་ཙམ་སྦྱོར་ཙམ་བྱས། །
“ང་སྐྱིད་པོ་རང་མི་འདུག་” །
“ཁྱེད་རང་ཏོག་ཙམ་གཟིམས་པར་ཕེབས་ན་དགའ་”ཞེས་ཁོང་མོས་སླར་
དེ་སྐད་སྨྲས་ཤིང་། ཁོང་མོའི་མཛེས་པའི་ངོ་གདོང་དེ་ནི་ཆུང་ཞིང་སྤྱང་ཤ་དོད་
པའི་དབུ་དེ་དང་ཤིན་ཏུ་འཚམས།
“གང་དུ་ཉལ་བར་འགྲོ་དགོས་རེད་དམ”
“ཁྱེད་རང་གི་གཟིམ་ཁང་ནང་ལ་”
158



་་
“ང་ངའི་ནང་དུ་གཉིད་ཁུག་གི་མེད་པ་ཁྱེད་རང་གིས་མཁྱེན་གསལ་རེད་”
“བྱས་ན་ཁྱེད་རང་ངའི་ཟུར་བཞུགས་ཁང་ནང་དུ་སྐྱེས་པ་ཞིག་ཡོད་པ་
མཐོང་བའི་རྐྱེན་གྱིས་ང་ལ་རྣམ་འགྱུར་བསྟན་པར་ཕེབས་མི་དགོས་”
“རྒྱུ་རྐྱེན་དེ་མ་རེད་”
“རྒྱུ་རྐྱེན་དེ་རང་རེད། ངས་བལྟས་པ་ཙམ་གྱིས་ཤེས་སོང་། ཁྱེད་རང་
ནོར་བ་རེད། ད་ང་ཚོ་དོན་དེ་ཚོ་མ་གསུངས། ཟློས་གར་གྲོལ་རྗེས་ཁྱེད་རང་ཕུ་
ལུས་ཏང་སེའི་གཟིམ་ཁང་དུ་ཕེབས་ཏེ་ངས་མ་བོས་བར་བསྒུག་བཞུགས་དང་།
མཁྱེན་སོང་ངམ་”
“ ཤེས་སོང”
ངས་བརྩི་བཀུར་མ་ཞུས་ན་འགྲིག་གམ། །
“ཁྱེད་རང་ནམ་ཡང་ང་ལ་དགའ་པོ་གནང་གི་ཡིན་ནམ”ཞེས་ཁོང་མོས་
དེ་སྐད་སྨྲས།
“ད་དུང་སྐད་ཆ་འདྲི་དགོས་སམ་”
“ཁྱེད་རང་ང་དྲན་བྱུང་ངམ་”
“ཉིན་གང་དྲན་ནས་བསྡད་པ་ཡིན་”
“ང་དངོས་གནས་ཁྱེད་རང་ལ་དགའ་ཡོང་བསམས་ནས་ཞེད་ཀྱི་འདུག
ཁྱེད་རང་གིས་མཁྱེན་ནམ། དེ་ལས་ཕུ་ལུས་ཏང་སེར་བཀའ་འདྲི་གནང་དང་”
བུད་མེད་རྒྱགས་པ་དེས་“ལགས། དེ་འདྲའི་སུན་པ་ལ”ཟེར།
“ད་ལྟ་ཁྱེད་རང་རང་ཉིད་ཀྱི་བཞུགས་སར་ཐད་ཅིག རྡོ་རིམ་པའི་མི་
དྲག་ཕེབས་གྲབས་ཡོད་པས་ཁོང་གིས་འདི་གར་ཁྱེད་རང་མཐོང་རྒྱུའི་དགོས་པ་
མེད་”
“ག་རེ་ཡིན་ནམ་”
“ཁྱེད་རང་གིས་ཁོང་གཟིགས་ཚེ་ཐུགས་སྤྲོ་པོ་ཡོང་གི་མ་རེད་”
“གང་ཡང་བྱེད་ཀྱི་མ་རེད། ཡིན་ནའི་གལ་ཏེ་ཁྱེད་རང་གིས་སྔ་ཙམ་ནས་
159



ང་ལ་དོ་ནུབ་ཨོ་ཏཱ་འུས་ཨར་ཟློས་གར་ཁང་ལ་ཕེབས་འདོད་ཡོད་པ་གསུངས་ན་
ངས་ཀྱང་ཁོང་ལྟར་ཟུར་བཞུགས་ཁང་འདིའི་སྤ་སེ་ཁྱེད་རང་ལ་འབུལ་བར་
བཅར་གྱི་རེད་”་
“སྟབས་མི་ལེགས་པ་ཞིག་ལ་ངས་ཁོང་ལ་དགོས་མ་ཞུས་ཀྱང་ཁོང་གིས་
སྐྱེལ་བར་ཕེབས་ པ་མ་ཟད། ད་དུང་ང་དང་མཉམ་དུ་ ཕེབས་དགོས་ ཡོད་
གསུངས་བྱུང༌། ཁྱེད་རང་གིས་མཁྱེན་གསལ་ལྟར་ངས་ཁས་མ་བླངས་ན་འགྲིག་
གི་མ་རེད། ངས་བྱེད་ཐུབ་པ་ནི་ཁྱེད་རང་ལ་ཕྱག་ཡིག་ཕུལ་ནས་ང་གང་དུ་ཡོད་
པ་ཞུ་རྒྱུ་དེ་རེད། དེ་འདྲ་བྱས་ན་ཁྱེད་རང་གིས་ང་གཟིགས་ཐུབ་ཀྱི་རེད། ང་
རང་ཉིད་ཀྱིས་ཀྱང་ཁྱེད་རང་སྔ་ཙམ་མཐོང་རྒྱུའི་རེ་བ་བྱེད་ཀྱི་ཡོད། དེ་ཡང་
ཁྱེད་རང་གིས་ང་ལ་ཐུགས་རྗེ་འདི་འདྲ་ཞུ་གི་ཡོད་ན་ངས་ཐེངས་འདིའི་བསླབ་
བྱ་བློ་ལ་ངེས་ཆོག་”
“ངས་ནོར་སོང་། དགོངས་པ་མ་ཚོམས་”
“འདི་འདྲ་གནང་ན་ཡག་པོ་ཞེ་དྲག་འདུག ཁ་ལ་ཉན་པོའི་ངང་ཁྱེད་
རང་གི་བཞུགས་སར་ཕེབས་ཤིག སླར་མིག་སེར་མ་བཀྱོན་”
ཁོང་མོས་ཡང་བསྐྱར་ང་ལ་མཆུ་སྒྲོས་སྦྱར་ཞིང་། དེ་རྗེས་ངས་ཕྱིར་ཐོན་
ཡོང་བ་ཡིན།
བར་ཁྱམས་སུ་ང་ལ་ཟུར་བཞུགས་ཁང་ནང་དུ་འགྲོ་མཁན་རྡོ་རིམ་པའི་མི་
དྲག་འཕྲད་བྱུང༌།
ངས་རང་ཉིད་ཀྱི་སྡོད་སར་བསྐྱོད།
དོན་དངོས་ཐོག་རྡོ་རིམ་པའི་མི་དྲག་Gམཱ་ཀེ་ལི་ཐེའི་ཟུར་བཞུགས་ཁང་
ནང་དུ་ཐོན་པ་དེ་ནི་ཧ་ཅང་རྒྱུན་ལྡན་ཞིག་ཡིན་པ་དང་། ཁོང་དེ་སྔ་ཁོང་མོའི་
ཟུར་བཟའ་ཡིན་པས་ཁོང་མོར་ཟུར་བཞུགས་ཁང་གི་སྤ་སེ་ཞིག་བསྐྱལ་ནས་ཁོང་
མོ་དང་མཉམ་དུ་ཟློས་གར་བལྟ་བར་ཡོང་བ་ཚང་མ་ཆེས་སྤྱིར་བཏང་གི་དོན་
ཞིག་རེད། དེ་ཡང་ང་ལ་མཱ་ཀེ་ལི་ཐེ་དང་འདྲ་བའི་བུ་མོ་ཞིག་ཟུར་བསྟེན་ཆུང་
160



མར་བྱུང་ཚེ་ངས་ཁོང་མོའི་འཚོ་བའི་གོམས་གཤིས་ལ་བཟོད་སྒོམ་ལོས་བྱེད།།
ཉིན་དེའི་མཚན་མོའི་དུས་ཚོད་ལྷག་མ་རྣམས་ཀྱི་རིང་ང་ཡང་སྐྱིད་པོ་དེ་
ཙམ་ཡོང་མི་སྲིད་པ་སྨོས་མི་དགོས། ཕུ་ལུས་དང་སེ་དང༌། རྡོ་རིམ་པའི་མི་དྲག་
མཱ་ཀེ་ལི་ཐེ་བཅས་ཟློས་གར་ཁང་གི་སྒོ་འགྲམ་དུ་སྒུག་བསྡད་ཡོད་པའི་འཁོར་ལོ་
བཞི་ལྡན་གྱི་ཤིང་རྟའི་ནང་འཛུལ་བ་མཐོང་རྗེས་ངས་ཀྱང་ཅུང་མི་དགའ་བའི་
ངང་ཕྱིན་པ་ཡིན།
འོན་ཏེ་སྐར་མ་བཅོ་ལྔ་འདས་རྗེས་ང་ཕུ་ལུས་ཏང་སེའི་གཟིམ་ཁང་དུ་
འབྱོར་ཞིང༌། ཁོང་མོ་ཡང་ཏག་ཏག་ལོག་ཕེབས་བྱུང༌།
བཅུ་གསུམ།
“ཁྱེད་རང་ཧ་ལམ་ང་ཚོ་དང་མགྱོགས་ལས་གཅིག་པ་སླེབས་བྱུང་”ཞེས་ཕུ་
ལུས་ཏང་སེས་ང་ལ་དེ་སྐད་གསུངས།
“རེད་”ཅེས་ངས་སྣང་མེད་ངང་ལན་བཏབ་པ་དང་འབྲེལ་“མཱ་ཀེ་ལི་ཐེ་ག་
པར་འདུག་གམ”ཞེས་དྲིས་པ་ཡིན།
“ གཟིམ་ཁང་ནང་དུ་བཞུགས་འདུག”
“ཁོང་མོ་གཅིག་པུ་རེད་དམ་”
“མ་རེད། རྡོ་རིམ་པའི་མི་དྲག་Gཕེབས་འདུག་”
ངས་གོམ་ཞེང་ཆེན་པོས་མགྲོན་སྣེ་ཁང་དུ་ཕར་འཆམ་ཚུར་འཆམ་བྱས།
“ཝ་ཡེ། ཁྱེད་རང་ག་རེ་གནང་སོང་ངམ་”
“ཁྱེད་རང་གི་སེམས་ལ་ང་འདི་གར་རྡོ་རིམ་པའི་མི་དྲག་Gམཱ་ཀེ་ལི་ཐེའི་
གཟིམ་ཁང་ནས་ཐོན་རྒྱུར་སྒུག་བསྡད་པ་འདི་དགོད་བྲོ་པོ་རེད་བསམ་གྱི་འདུག་
གམ”
“ཁྱེད་རང་གིས་བསམ་ཤེས་རྩ་བ་ནས་གནང་ཐུབ་ཀྱི་མི་འདུག མཱ་ཀེ་ལི་
ཐེས་རྡོ་རིམ་པའི་མི་དྲག་ཕྱིར་བཞག་ན་མི་འགྲིག་པ་ཁྱེད་རང་གིས་མཁྱེན་པ་
161



གནང་དགོས། རྔོ་རིམ་པའི་མི་དྲག་Gདང་ཁོང་མོ་འགྲོ་འོང་བྱས་ནས་ཡུན་རིང་
སོང་བ་རེད། ཁོང་གིས་ཁོང་མོར་དངུལ་མང་པོ་སྟེར་བ་མ་ཟད། ད་ལྟ་ཡང་
སྟེར་གྱི་འདུག མཱ་ཀེ་ལི་ཐེ་ལོ་གཅིག་ལ་ཧྥ་ལའང་ཁྲི་བཅུ་ལྷག་ཙམ་བེད་སྤྱོད་
གཏོང་དགོས་པས་ཁོང་མོར་བུ་ལོན་མང་པོ་ཡོད་པ་རེད། གང་ལྟར་ཁོང་མོས་
ཁ་བསངས་ཚེ་གུང་རིམ་པའི་མི་དྲག་གཅིག་པུས་རྒྱུན་དུ་ཁོང་མོའི་རེ་བ་སྐོང་གི་
ཡོད་ནའང་གུང་རིམ་པའི་མི་དྲག་གིས་རང་གི་འགྲོ་སོང་ཚང་མ་འགན་ལེན་དུ་
འཇུག་ཕོད་ཀྱི་མེད་པ་རེད། རྡོ་རིམ་པའི་མི་དྲག་གིས་ཁོང་མོར་ལོ་ལྟར་ཉུང་
ཤོས་ལའང་ཧྥ་ལའང་ཁྲི་སྟེར་གྱི་ཡོད་པས་ཁོང་མོ་ཁོང་དང་འཁྲུག་ན་ཡོང་གི་མ་
རེད། སྙིང་ཉེ་བའི་གྲོགས་པོ། མཱ་ཀེ་ལི་ཐེས་ཁྱེད་རང་ལ་དགའ་པོ་ཞེ་དྲག་
གནང་གི་འདུག ཡིན་ནའི་ཁྱེད་གཉིས་ཀྱི་འབྲེལ་བ་དང་། ཁྱེད་གཉིས་སོ་སོའི་
ཁེ་ཕན་གྱི་ཆེད་དུ་ཁྱེད་རང་ནན་དྲགས་རྒྱུ་མེད། ཁྱེད་རང་གི་ཁ་གསབ་ཧྥ་
ལའང་བདུན་སྟོང་བརྒྱད་སྟོང་དེས་བུ་མོ་དེའི་ལོངས་སྤྱོད་མི་འདང་བ་མ་ཟད།
ཐ་ན་ཁོང་མོའི་ཤིང་རྟ་འཁོར་ལོར་བཟོ་བཅོས་རྒྱག་རྒྱུ་ཡང་འདང་གི་མ་རེད།
ཁྱེད་རང་གིས་འོས་འཚམས་ཀྱི་སྒོ་ནས་མཱ་ཀེ་ལི་ཐེ་སྤྱང་ཞིང་མཛེས་པའི་བུ་མོ་
ཡག་པོ་ཞིག་ཏུ་བརྩི་བ་དང༌། ཁོང་མོའི་ཟུར་བསྟེན་སྙིང་སྡུག་ཟླ་བ་རེ་གཉིས་
ཙམ་གནང་སྟེ་མེ་ཏོག་གམ། མངར་ཆའམ། ཡང་ན་ཟུར་བཞུགས་ཁང་གི་སྤ་
སེ་འདྲ་ཁོང་མོར་འབུལ་བ་ལས་དེ་མིན་གྱི་དོན་ལ་ཐུགས་ཁྲལ་མ་གནང། ཁོང་
མོར་མིག་སེར་རྒྱག་པའི་དགོད་བྲོའི་ཟློས་གར་དེ་འདྲ་ཡང་བསྐྱར་འཁྲབ་མི་རུང་།
ཁྱེད་རང་གིས་རང་ཉིད་སུ་དང་འབྲེལ་བ་གནང་གྱི་ཡོད་མེད་མཁྱེན་གསལ་རེད།
མཱ་ཀེ་ལི་ ཐེ་ སྡོམ་གཙང་གཏན་ནས་མ་རེད། ཁོང་མོས་ཁྱེད་རང་ལ་ཧ་ ཅང་
དགའ་པོ་གནང་བ་དང་། ཁྱེད་རང་ཡང་ཁོང་མོར་དགའ་པོ་ཞེ་དྲག་ཡོད་པ་
རེད། དེ་མིན་ཁྱེད་རང་ཐེ་ཇུས་གནང་མི་དགོས། ངས་བྱས་ན་ཁྱེད་རང་བརྩེ་
དུང་སྐྱེ་བདེ་པོ་འདི་འདྲ་ཡོད་པ་ནི་དགའ་འོས་པ་ཞིག་རེད། པཱ་ལིར་མི་ཚོས་
དགའ་ཤོས་བྱེད་པའི་བུ་མོ་དེས་ཁྱེད་རང་གི་ཟུར་བསྟེན་གནང་སྟེ་ལུས་ཡོངས་སུ་
162



ཕ་ལམ་བཏགས་ནས་རྒྱས་སྤྲོས་རྫིག་ཉམས་ལྡན་པའི་སྡོད་ཁང་དུ་ཁྱེད་རང་ལ་སྣེ་
ལེན་ཞུ་གི་ཡོད་པ་དང་། ཁྱེད་རང་ཐུགས་འདོད་ཡོད་ན་ཁོང་མོས་ཁྱེད་རང་
དངུལ་སྐར་མ་གཅིག་ཀྱང་གཏོང་དུ་འཇུག་གི་མ་རེད། ཡིན་ནའི་ཁྱེད་རང་ད་
དུང་མི་དགའ་བ་གནང་གི་ཡོད་པ་རེད། ལྟས་ངན། ཁྱེད་རང་གི་རེ་བ་ཡང་ཆེ་
ཐག་ཆོད་འདུག་”
“ཁྱེད་རང་གིས་གསུངས་པ་དེ་བདེན་པ་རེད། ཡིན་ནའི་ངས་རང་ཉིད་
ལ་ཚོད་འཛིན་བྱེད་མི་ཐུབ་པས་མི་དེ་ཁོང་མོའི་ཟུར་བསྟེན་སྙིང་སྡུག་ཡིན་པ་
བསམ་བློར་འཁོར་དུས་ང་བློ་བདེ་པོ་གཏན་ནས་མི་འདུག”
“ཡིན་ནའི”ཞེས་ཕུ་ལུས་ཏང་སེས་མུ་མཐུད་གསུངས་པར་“སྔོན་ལ་ཁོང་
ད་ལྟ་ཁོང་མོའི་ཟུར་བསྟེན་སྙིང་སྡུག་ཡིན་མིན་ཁྱེད་རང་གིས་ གཟིགས་སམ།
ཁོང་བེད་མཁོ་ཡོད་པ་ཙམ་ལས་གཞན་གང་ཡང་མ་རེད།
“ཉིན་གཉིས་རིང་མཱ་ཀེ་ལི་ཐེས་ཁོང་སྒོ་འཛུལ་དུ་བཅུག་མ་སོང་། དེ་རིང་
ཞོགས་པ་ཁོང་སླར་སླེབས་ཤིང་། ཁོང་མོར་ཐབས་ཤེས་མ་བྱུང་བས་ཁོང་གི་
ཟུར་བཞུགས་ཁང་གི་སྤ་སེ་དང་ལེན་བྱས་ནས་ཁོང་གི་ཕེབས་རོགས་འོག་ལྟད་མོ་
བལྟ་བར་ཕེབས་དགོས་བྱུང་བ་དང་། དེ་ནས་ཁོང་མོ་གཟིམ་ཁང་དུ་བསྐྱལ་
ནས་ཁོང་མོའི་གཟིམ་ཁང་དུ་ཁྱུག་ཙམ་བཞུགས་སོང་། ཁྱེད་རང་འདི་གར་སྒུག་
བཞུགས་ཡོད་ན་ཁོང་རྒྱུན་རིང་པོ་བཞུགས་སུ་འཇུག་གི་མ་རེད་། ངས་བལྟས་
ན་དེ་ཚོ་ཚང་མ་ཧ་ཅང་རྒྱུན་ལྡན་རེད། སླར་ཞུས་ན། ཁྱེད་རང་གིས་གུང་རིམ་
པའི་མི་དྲག་ལའང་བཟོད་སྒོམ་གནང་བ་མ་རེད་དམ་”
“རེད། ཡིན་ནའི་གུང་རིམ་པའི་མི་དྲག་ནི་སྤོ་བོ་ཡིན་པས་མཱ་ཀེ་ལི་ཐེ་
ཁོང་གི་ཟུར་བསྟེན་མིན་པ་ང་ལ་གདེང་ཚོད་ཡོད། དེ་ཡང་སྤྱིར་ན་མི་ཚོས་
འབྲེལ་བ་དེ་འདྲ་གཅིག་ལ་བཟོད་སྒོམ་ཐུབ་པ་ལས་གཉིས་ལ་བཟོད་སྒོམ་ཐུབ་
བམ། སྟབས་བདེ་དེ་འདྲ་གནང་བ་ནི་དངོས་གནས་རྒྱ་རྙི་བཙུགས་པ་རང་རེད།
དེ་འདྲར་མོས་མཐུན་བྱེད་མཁན་གྱི་སྐྱེས་པ་དེ་ཕོ་མོའི་བརྩེ་དུང་གི་ཆེད་དུ་ཡིན་
163



ངེས་ནའང་དེ་ནི་དམའ་རིམ་སྤྱི་ཚོགས་ནང་གི་གཏམ་བརྗོད་མེད་ལ་ཁས་ལེན་
ཡང་མེད་པའི་ཐབས་ཤེས་སྤྱད་ནས་ཁེ་བཟང་ཟ་མཁན་གྱི་མི་དེ་ཚོ་དང་གཅིག་
པ་རེད་”
“ལགས། ངའི་ནོར་བུ། ཁྱེད་ རང་ གི་ ཀླད་པ་རྙིང་ ཐག་ཆོད་འདུག
ངས་མི་མང་པོ་མཐོང་མྱོང་བ་མ་ཟད། ཚང་མ་གནས་བབ་མཐོ་ཤོས་དང་། སྐྱེ་
འབྲས་ལེགས་ཤོས། རྒྱུ་ནོར་ཕྱུག་ཤོས་ཤ་སྟག་རེད། ཁོ་ཚོ་ཚང་མས་ངས་ཁྱེད་
རང་ལ་གནང་དགོས་ཟེར་བ་དེ་འདྲ་རང་བྱེད་ཀྱི་འདུག དེ་བས་བྱ་བ་དེ་འདྲ་
བྱེད་པར་ཤུགས་རྒྱག་མི་དགོས་ལ། ངོ་ཡང་ཚ་མི་དགོས་པས་ངོ་གནོང་གཏན་
ནས་གནང་རྒྱུ་མེད། བྱ་བ་འདི་འདྲ་རྒྱུན་དུ་མཐོང་རྒྱུ་ཡོད། དེས་མ་ཚད་པཱ་
ལིའི་སྨད་འཚོང་མ་ཞིག་གི་ངོས་ནས་བཤད་ན་ཁོང་མོ་ཚོར་དུས་གཅིག་ལ་ཟུར་
བསྟེན་བཟའ་གསུམ་བཞི་མེད་ན་ཁོང་མོ་ཚོའི་རྒྱས་སྤྲོས་དེ་གང་འདྲ་བྱས་ནས་
རྒྱུན་འཁྱོངས་བྱེད་དགོས་རེད་དམ། སུ་ཞིག་ལའང་མཱ་ཀེ་ལི་ཐེ་འདྲ་བའི་བུ་
མོའི་འགྲོ་གྲོན་ཡོངས་འགན་ཁེར་ལེན་ཐུབ་པའི་རྒྱུ་ནོར་འབོར་ཆེན་དེ་འདྲ་ཡོད་
མི་སྲིད། ལོ་རེར་ཡོང་འབབ་ཧྥ་ལའང་ཁྲི་ལྔ་བཅུ་ཡོད་ན་ཧྥ་རན་སིར་ཡང་ནོར་
བདག་ཆེན་པོ་ཞིག་ལ་བརྩི་ཆོག ཡིན་ནའི་ངའི་གྲོགས་པོ། ལོ་ཕོགས་ཁྲི་ལྔ་
བཅུ་ཡོད་ཀྱང་འགན་ལེན་ཐུབ་ཀྱི་མ་རེད། དེ་ནི་ཡོང་འབབ་དེ་འདྲ་ཡོད་པའི་
སྐྱེས་པ་ཞིག་ལ་རྒྱས་སྤྲོས་ལྡན་པའི་སྡོད་ཁང་ཞིག་ཡོད་སྲིད་པ་དང་། རྟ་དང་། །
གཡོག་པོ། ཤིང་རྟ་འཁོར་ལོ་ཡོད་སྲིད་པ་མ་ཟད། ད་དུང་རི་དྭགས་རྒྱག་
དགོས་པ་དང༌། མཐུན་འབྲེལ་ལ་ཁ་ཡ་ཡང་བྱེད་དགོས། སྤྱིར་ན་མི་དེ་འདྲ་
ཞིག་ནི་གཉེན་སྒྲིག་བྱས་ཟིན་ཏེ་ཕྲུ་གུ་ཡོད་པ་དང་། རྟ་རྒྱུགས་དགོས་པ། རྒྱན་
འཛུགས་དགོས་པ། ཡུལ་སྐོར་ལ་འགྲོ་དགོས་པ། ད་དུང་གཞན་ག་རེ་བྱེད་
དགོས་པ་སུས་ཤེས། འཚོ་བའི་གོམས་གཤིས་དེ་དག་རྩ་ཟབ་སྡོང་བརྟན་ཆགས་
ཟིན་པས་དེར་འགྱུར་བ་བཏང་ཚེ་མི་ཚོས་ཁོ་པ་མ་རྩ་སྟོངས་པར་ངོས་འཛིན་
བྱས་ཏེ་ལབ་ལབ་མང་པོ་ཡོང་གི་རེད། རྩིས་དེ་འདྲ་རྒྱག་དུས་མི་དེར་ལོ་རེར་
164



ཡོང་འབབ་ཧྥ་ལའང་ཁྲི་ལྔ་བཅུ་ཡོད་ནའང་ཁོས་ལོ་གཅིག་ནང་བུད་མེད་ཅིག་གི་
ལུས་ཐོག་ཏུ་གཏོང་རྒྱུའི་འགྲོ་སོང་དེ་ཧྥ་ལའང་ཁྲི་བཞི་ལྔ་ནས་འགལ་རྒྱུ་མེད།
འགྲོ་སོང་དེ་ཡང་མང་པོ་ཞེ་དྲག་རེད། དེར་བརྟེན་བུད་མེད་དེར་ཟུར་བཟའ་
གཞན་གྱིས་ཁོང་མོའི་འགྲོ་སོང་མི་འདང་བ་རྣམས་ཁ་སྣོན་རྒྱག་དགོས་པས་མཱ་ཀེ་
ལི་ཐེ་ནི་ཡག་པོ་ཞེ་དྲག་རེད། ངོ་མཚར་གནམ་ནས་ཟགས་པ་ལྟར་རྒྱུ་ནོར་ཕྱུག་
པའི་བགྲེས་སོང་ཞིག་ཐུག་པ་མ་ཟད། ཁོའི་བཟའ་ཟླ་དང་བུ་མོ་ཡང་གྲོངས་
ཟིན་པའི་ཁར་ཁོའི་ཚ་བོ་དང་སྤུན་མཆེད་དེ་ཚོར་དངུལ་མང་པོ་ཡོད་པ་རེད།
དེས་ན་མཱ་ཀེ་ལི་ཐེའི་རེ་བ་ཅི་ཡང་ཁས་ལེན་ཐུབ་པས་རིན་དོད་གང་ཡང་འཇལ་
མི་དགོས། མ་གཞི་ཁོང་ནོར་བདག་དེ་འདྲ་ཡིན་རུང་ལོ་རེར་མང་ཤོས་ལའང་
ཁོང་མོར་ཧྥ་ལའང་ཁྲི་བདུན་ཙམ་ལས་སྟེར་མི་ཐུབ་པ་མ་ཟད། གལ་ཏེ་མཱ་ཀེ་ལི་
ཐེས་ཡང་བསྐྱར་མང་ཙམ་སྟེར་རྒྱུའི་རེ་བ་བཏོན་ཚེ་ཁོང་ཁྱིམ་གཞིས་ཆེན་པོ་ཡིན་
པ་དང་། ཁོང་མོར་ཤ་ཚ་ཆེན་པོ་ཡོད་ནའང་ཁོང་གིས་ཁས་མི་ལེན་པ་ངས་ཐག་
བཅད་ནས་བཤད་ཆོག”
“པཱ་ལིར་ལོ་གཅིག་ལ་ཡོང་འབབ་ཧྥ་ལའང་ཁྲི་གཉིས་གསུམ་ལས་མེད་
པའི་གཞོན་ནུ་སྟེ། དེ་ཡང་གསལ་པོ་ཞུས་ན་ཁོ་ཚོ་རང་ཉིད་ཀྱི་ཁོར་ཡུག་དེའི་
ནང་དུ་འཚོ་བ་ཐེབས་ཆག་ཅིག་སྐྱེལ་ཐུབ་ཙམ་ལས་མེད་པའི་གཞོན་ནུ་དེ་ཚོར་
གལ་ཏེ་མཱ་ཀེ་ལི་ཐེ་ལྟ་བུའི་བུ་མོ་ཞིག་ཟུར་བསྟེན་ཆུང་མར་བྱུང་ན་ཁོ་ཚོའི་སེམས་
སུ་ཁོ་ཚོས་ཁོང་མོར་སྟེར་བའི་དངུལ་གྱིས་ཁོང་མོའི་ཁང་གླ་དང་གཡོག་གླ་ཡང་
མི་འདང་བ་གསལ་པོ་ཤེས་ཀྱི་རེད། ཡིན་ནའི་ཁོ་ཚོས་ཁོང་མོར་གནས་ཚུལ་དེ་
དག་མ་བརྗོད་པར་ལྐུགས་རྫུ་བཏབ་ནས་སྡོད་པ་དང་། ཁོ་ཚོ་རྩེད་མོ་རྒྱགས་
རྗེས་གར་སོང་ཆ་མེད་དུ་ཡལ་གྱི་རེད། གལ་ཏེ་ཁོ་ཚོས་གཏམ་འདོད་བྱས་ཏེ་
འགྲོ་སོང་ཡོད་ཚད་འགན་ལེན་བྱེད་འདོད་ན་གླེན་པ་ཞིག་ལྟར་ཁེ་གྲགས་གཉིས་
ཀ་ཤོར་ཏེ་པཱ་ལིར་ཧྥ་ལའང་ཁྲི་བཅུའི་བུ་ལོན་བཞག་ཐོག་ཡོ་རོབ་ཏུ་སྲོག་སྐྱེལ་
བར་ཕྱིན་ནས་ཚང་མ་མཇུག་སྒྲིལ་གྱི་རེད། ཁྱེད་རང་གི་བསམ་བློར་བུད་མེད་
165



ir
į
ir
དེ་ཚོས་ཁོ་ཚོར་ཐུགས་རྗེ་ཆེ་ཞུ་གི་རེད་བསམ་གྱི་འདུག་གམ། རྩ་བ་ནས་ཞུ་གི་མ་
རེད། དེ་ལས་ལྡོག་སྟེ་ཁོང་མོ་ཚོས་ཁོ་ཚོའི་ཆེད་དུ་རང་ཉིད་ཀྱི་ཁེ་ཕན་ལ་གྱོང་
གུན་ཕོག་སོང་ཟེར་བ་དང༌། ཁོ་ཚོ་དང་དགའ་པོ་བྱེད་དུས་རང་ཉིད་ཀྱི་རྒྱུ་ནོར་
གཏོང་དགོས་བྱུང་ཟེར་གྱི་རེད། ལགས། ཁྱེད་རང་གི་སེམས་ལ་བྱ་བ་དེ་ཚོ་ངོ་
ཚ་ཁྲེལ་མེད་རེད་བསམ་གྱི་འདུག་གམ། དེ་ཚོ་དངོས་ཡོད་ཤ་སྟག་རེད། ཁྱེད་
རང་ནི་དགའ་འོས་པའི་གཞོན་ནུ་ཞིག་ཡིན་པས་ངས་སྙིང་དབུས་ནས་ཁྱེད་རང་
ལ་དགའ་པོ་བྱེད་ཀྱི་ཡོད། ངས་སྨད་འཚོང་མའི་ཁྱབ་ཁོངས་ནང་མི་ལོ་ཉི་ཤུ་
ཙམ་འཚོ་བ་བསྐྱལ་བ་ཡིན། ངས་ཁོང་མོ་ཚོ་མི་གང་འདྲ་ཡིན་མིན་ཤེས་ཀྱི་ཡོད་
ལ། ཁོང་མོ་ཚོར་ལྟ་སྟངས་ཇི་ལྟར་འཛིན་དགོས་མིན་ཡང་ཤེས་ཀྱི་ཡོད། དེར་
བརྟེན་ཁྱེད་རང་གིས་མཛེས་སྡུག་ལྡན་པའི་བུ་མོ་ཞིག་གི་སྐབས་བསྟུན་ཟློས་གར་
དེ་དངོས་གནས་ལ་བརྩི་བ་ང་མཐོང་འདོད་མེད། །
“དེ་ཡང་དེ་ཚོ་ཕུད་”ཅེས་ཕུ་ལུས་ཏང་སེས་མུ་མཐུད་གསུངས་པར་“གལ་
ཏེ་གུང་རིམ་པའི་མི་དྲག་གིས་ཁྱེད་ཚོའི་སྒེར་འབྲེལ་དེ་ ཤེས་ན་ཁོང་མོར་ཁྱེད་
རང་དང་ཁོང་གི་ནང་ནས་གཅིག་གདམ་དུ་འཇུག་པ་དང་། མཱ་ཀེ་ལི་ཐེ་ཁྱེད་
རང་ལ་དགའ་རྐྱེན་རྡོ་རིམ་པའི་མི་དྲག་དང་གུང་རིམ་པའི་མི་དྲག་དོར་སྲིད་
པས་དེས་ན་ཁོང་མོའི་བློས་གཏོང་དེ་ཆེ་ཐག་ཆོད་པ་རེད། དེ་ནི་རྩོད་གླེང་བྱེད་
མི་དགོས་པའི་གནད་དོན་ཞིག་རེད། ཁྱེད་རང་། ཁྱེད་རང་སུན་སྣང་སྐྱེས་པ་
དང་། ཁྱེད་རང་ལ་སླར་ཁོང་མོ་དགོས་མཁོ་མེད་དུས་ཁྱེད་རང་གིས་གང་འདྲ་
བྱས་ཏེ་ཁོང་མོས་ཁྱེད་རང་གི་ཆེད་དུ་འཁུར་བའི་གྱོང་གུན་དེ་གསབ་ཐུབ་བམ།
གང་ཡང་གསབ་ཐུབ་ཀྱི་མ་རེད། ཕལ་ཆེར་ཁྱེད་རང་གིས་ཁོང་མོ་དང་ཁོང་
མོའི་གནམ་ས་ཁ་འབྲལ་གྱི་རེད། གནམ་ས་དེ་རུ་ཁོང་མོའི་རྒྱུ་ནོར་དང་མདུན་
ལམ་ཡོད་ལ། ཁོང་མོས་ཀྱང་ཕལ་ཆེར་བདེ་སྐྱིད་ཆེ་ཤོས་ཀྱི་ལོ་ཟླ་ཁྱེད་རང་ལ་
འབུལ་གྱི་རེད། ཡིན་ནའི་ཁྱེད་རང་གིས་ཁོང་མོ་གཙང་མར་བརྗེད་ཀྱི་རེད།
གལ་ཏེ་ཁྱེད་རང་སྐྱེས་པ་དཀྱུས་མ་ཞིག་ཡིན་ན་ཁྱེད་རང་གིས་ཁོང་མོའི་སྔར་
166



སོང་གི་རྨ་རྗེས་བཏོན་ནས་ཁོང་མོར་ང་ཡང་ཁོང་མོའི་དེ་སྔའི་སྙིང་སྡུག་ལྟར་
ཁོང་མོ་དང་བྲལ་བ་ཡིན་ཞེས་བཤད་དེ་ཁོང་མོ་ཡ་ང་བའི་གནས་ལ་དབྱུགས་
པའམ་ཡང་ན་ཁྱེད་རང་རྒྱུ་འབྲས་ཡོད་པའི་མི་ཞིག་ཡིན་ན་ཁོང་མོ་རང་ཉིད་ཀྱི་
འཁྲིས་སུ་ཉར་རྒྱུའི་འོས་འགན་ཡོད་སྙམ་ནས་ཁྱེད་རང་གིས་རང་ཉིད་ལ་ལྡོག་
ཐབས་བྲལ་བའི་གེགས་བར་འགུག་གི་རེད། གང་ཡིན་ཞེ་ན། འབྲེལ་བ་དེ་
རིགས་གཞོན་ནུ་ཞིག་གི་ངོས་ནས་བཤད་ན་གུ་ཡངས་བཏང་ཆོག་ཀྱང་ལོ་ལོན་
པའི་མི་ཞིག་གི་ངོས་ནས་བཤད་ན་དེ་འདྲ་མ་རེད། སྐྱེས་པ་དེའི་རིགས་ཀྱི་བརྩེ་
དུང་ཐེངས་གཉིས་པ་སྟེ། དེ་ཡང་མཐའ་མཇུག་གི་ཕོ་མོའི་བརྩེ་དུང་དེ་ཁྱེད་
རང་གི་བྱ་གཞག་ཚང་མའི་ཁུར་པོར་གྱུར་ཏེ་དེ་ཉིད་ཁྱིམ་ཚང་ལ་གནོད་འཚེ་ཆེ་
ལ། ཁྱེད་རང་གི་དཔའ་བློ་སྟོབས་ཀྱང་ཉམས་སུ་འཇུག་གི་རེད། ངའི་གྲོགས་
པོ། དེས་ན་ངའི་སྐད་ཆར་ཡིད་ཆེས་གནང་དང༌། ཁྱེད་རང་གིས་དངོས་ཐོག་
བདེན་འཚོལ་ཅུང་ཟད་གནང་སྟེ་བུད་མེད་དེ་གང་འདྲ་ཞིག་ཡིན་པ་དེ་རང་ལ་
བརྩི་དགོས། ཕྱོགས་གང་ཞིག་ཡིན་རུང་རང་ཉིད་ཀྱིས་སྨད་འཚོང་མ་ཞིག་གི་
བརྩེ་དུང་གི་བུ་ལོན་ཆད་དུ་འཇུག་རྒྱུ་མེད་”
ཕུ་ལུས་ཏང་སེའི་གཏམ་བརྗོད་ལུགས་དང་མཐུན་ཞིང༌། ཧ་ཅང་གཏན་
ཚིག་དང་ལྡན། དེ་ནི་ངའི་བསམ་ཡུལ་ལས་འདས། ང་ཁོང་མོས་གསུངས་པ་
དེ་འགྲིག་འདུག་སྙམ་པ་ལས་ལན་འདེབས་རྒྱུ་མེད་པར་གྱུར་ཏེ་ཁོང་མོའི་ཕྱག་
ནས་བཟུང་ཐོག་ཁོང་མོས་ང་ལ་གནང་བའི་ཁ་ཏར་ཐུགས་རྗེ་ཆེ་ཞུ་རྒྱུ་ཙམ་དུ་
ཟད།
“དབྱུགས་བཞག་གནང་། དབྱུགས་བཞག་གནང”ཞེས་ཁོང་མོས་ང་ལ་
གསུངས་པར་“ཞེ་སུན་པའི་རྒྱུ་མཚན་ཆེན་པོ་དེ་ཚོ་དབྱུགས་བཞག་ནས་ཐུགས་
སྤྲོ་པོའི་ངང་བཞུགས་དང༌། འཚོ་བ་ནི་མཛེས་སྡུག་ལྡན་པ་ཞིག་རེད། བརྩེ་
གྲོགས། ད་ནི་ཁྱེད་རང་གིས་མི་ཚེར་རྣམ་འགྱུར་གང་འདྲ་འཛིན་མིན་ལ་བལྟ་
རྒྱུ་རེད། ཨོའོ། ཁྱེད་རང་གི་གྲོགས་པོ་ཙཱ་སེ་ཏུང་ལ་དྲིས་དང་། ངས་ཕོ་མོའི་
167



བརྩེ་དུང་ལ་ལྟ་སྟངས་འདི་འདྲ་འཛིན་པ་ནི་ཁོང་གི་ཤུགས་རྐྱེན་ཐེབས་པས་རེད།
དེར་ཁྱེད་རང་གིས་ཡིད་ཆེས་གནང་གི་རེད། དེ་འདྲ་མིན་ན་ཁྱེད་རང་སྤྲོ་སྣང་
མེད་པའི་ཕྲུ་གུ་ཞིག་ཏུ་འགྱུར་གྱི་རེད། དེ་ཡང་གྱང་འདིའི་ཕར་ནང་དུ་ད་དུང་
མཛེས་མ་ཞིག་གིས་བཟོད་སྒོམ་མི་ཐུབ་པའི་ངང་ཁོང་མོའི་གཟིམ་ཁང་ནང་གི་
མགྲོན་པོ་དེ་འགྲོ་རྒྱུར་སྒུག་ནས་བསྡད་ཡོད། ཁོང་མོས་ཁྱེད་རང་དྲན་པ་དང་།
དོ་ནུབ་ཁོང་མོ་ཁྱེད་རང་དང་མཉམ་དུ་བཞུགས་འདོད་འདུག ཁོང་མོས་ཁྱེད་
རང་ལ་དགའ་པོ་བྱེད་པ་ང་ལ་གདེང་ཚོད་ཆེན་པོ་ཡོད། ད་ལྟ་ཁྱེད་རང་ང་དང་
མཉམ་དུ་སྒེའུ་ཁུང་འགྲམ་དུ་ཕྱིན་ཏེ་རྡོ་རིམ་པའི་མི་དྲག་ལོག་འགྲོ་བར་གཟིགས་
དོ། ཁོང་ལོག་ཕྱིན་མ་ཐག་སྡོད་གནས་ང་ཚོར་གནང་གི་རེད་”
ཕུ་ལུས་དང་སེས་སྒེའུ་ཁུང་ཞིག་ཕྱེ་བ་དང་། ང་གཉིས་ཀྱིས་དཔུང་པ་
མཉམ་གཤིབ་ངང་སྒོམ་སྐྱོར་ལ་བསྙེས་ནས་བསྡད།
ངས་ཤིན་ཏུ་ཉུང་བའི་ཁྲོམ་ལམ་གྱི་མི་ལ་ལྟ་བཞིན་ཀླད་པའི་ནང་ཟང་ཟིང་
མང་པོ་ཞིག་སྐྱེས་བྱུང་། །
ད་གིན་ཁོང་མོས་ང་ལ་གསུངས་པའི་བཀའ་མོལ་དེ་ཚོ་ཉན་རྗེས་ངའི་
སེམས་ཟང་ཟིང་དུ་འཁྲུག་མོད། འོན་ཀྱང་ཁོང་མོས་གསུངས་པར་རྒྱུ་མཚན་
ལྡན་པས་ང་ཁས་མི་ལེན་ཀ་མེད་བྱུང་། ཡིན་ནའང་ངས་མཱ་ཀེ་ལི་ཐེར་བཅངས་
པའི་ལྷད་མེད་ཀྱི་བརྩེ་དུང་དེ་ཁོང་མོས་གསུངས་པའི་རྒྱུ་མཚན་དེ་ཚོ་དང་འབྲེལ་
བ་བྱེད་ཤིན་ཏུ་དཀའ། དེར་བརྟེན་ང་ཁོམ་པ་མེད་པར་དབུགས་རིང་ཤོར་
ཞིང༌། ཕུ་ལུས་ཏང་ སེས་ ཐོས་ རྗེས་ ཞལ་ཚུར་ཕྱོགས་ནས་ང་ལ་ གཟིགས་ཏེ་
དཔུང་པ་གཟེངས་ཙམ་གཟེངས་ཙམ་བྱེད་པ་དེ་ནི་ནད་པ་ཞིག་ལ་སྨན་བཅོས་ཀྱི་
སེམས་ཤུགས་ཤོར་བའི་སྨན་པ་ཞིག་དང་མཚུངས།
ངའི་སེམས་ལ་“ ཤེས་ཚོར་མགྱོགས་པའི་དབང་གིས་ང་ཚོས་མི་ཚེ་ནི་དེ་
འདྲའི་ཐུང་ཐུང་ཡིན་པ་རྟོགས། ངས་མཱ་ཀེ་ལི་ཐེ་ངོ་ཤེས་ནས་ཉིན་གཉིས་ལས་
སོང་མེད་ཅིང་། ཁ་སང་ནས་བཟུང་ཁོང་མོ་ངའི་ཟུར་བསྟེན་ཆུང་མར་གྱུར་
168



ཡོད། འོན་ཀྱང་ཁོང་མོ་ངའི་སེམས་ནང་དང་། ངའི་རྣམ་ཤེས་ནང་། ངའི་ཚེ་
སྲོག་ནང་གཏིང་ཟབ་བརྐོས་ཡོད་པས་རྡོ་རིམ་པའི་མི་དྲག་Gཡིས་འཚམས་འདྲི་
གནང་བར་ཕེབས་པར་ང་སྡུག་བསྔལ་ཚད་མེད་སྐྱེས་བྱུང་”སྙམ།
རྡོ་རིམ་པའི་མི་དྲག་གཞི་ནས་ཕྱིར་ཐོན་ཏེ་ཤིང་རྟ་འཁོར་ལོར་བསྡད་ནས་
ཕྱིན་སོང་བས་ཕུ་ལུས་དང་སེས་སྒེའུ་ཁུང་བརྒྱབ།
སྐབས་དེར་མཱ་ཀེ་ལི་ཐེས་ང་ཚོ་སྐད་བཏང་བྱུང༌།
ཁོང་མོས་“མགྱོགས་པོ་ཕེབས་དང༌། གྲི་ཐུར་བསྒྲིགས་ཚར་སོང་། ང་ཚོ་
མཚན་ཟས་མཆོད་དོ་”ཟེར།
ང་མཱ་ཀེ་ལི་ཐེའི་གཟིམ་ཁང་ནང་འཛུལ་སྐབས་ཁོང་མོས་བྲེལ་འཚབ་ངང་
ངའི་ཕྱོགས་སུ་རྒྱུག་ཡོང་ནས་ངའི་སྐེ་ལ་འཐམས་ཏེ་འོ་མང་དུ་སྦྱར། །
“ང་ཚོ་ད་དུང་བློ་སྦུག་དོག་པོ་གནང་དགོས་སམ་”ཞེས་ཁོང་མོས་ང་ལ་དེ་
སྐད་སྨྲས།
ཕུ་ལུས་ཏང་སེས་“ མ་རེད། རྗེས་མ་གནང་གི་མ་རེད། ངས་ཁོང་ལ་རྒྱུ་
མཚན་ཞུས་པ་ཡིན། ཁོང་གིས་གསན་རྒྱུའི་ཁས་ལེན་གནང་བྱུང” ཞེས་ལན་
བཏབ།།
“བྱས་ན་ཡག་པོ་ཞེ་དྲག་བྱུང་”
ངའི་མིག་མདའ་རང་དབང་མེད་པར་ཉལ་ཁྲིའི་ཕྱོགས་སུ་ཤོར། ཉལ་
ཁྲིའི་སྟེང་དུ་ཟང་ཟིང་ཅི་ཡང་མེད་ཅིང་། མཱ་ཀེ་ལི་ཐེ་ནི་ཞོགས་གོས་དཀར་པོ་
ཞིག་བརྗེས་ཟིན།
ཚང་མས་སྒྲོག་ཙེར་བསྐོར་ནས་བསྡད།
མཛེས་པའི་སྐྱེ་འབྲས་དང་། འཇམ་པའི་གཤིས་ཀ། ཟབ་པའི་བརྩེ་དུང་
བཅས་མཱ་ཀེ་ལི་ཐེར་མ་ཚང་བ་མེད་པས་ངས་རང་གིས་རང་ལ་སླར་ཁོང་མོར་རེ་
བ་ཞུ་རྒྱུའི་དབང་ཆ་མེད་པའི་དྲན་སྐུལ་མི་བྱེད་ཀ་མེད་བྱུང་། མི་སུ་འདྲ་ཞིག་
ཡིན་རུང་ངའི་གནས་བབ་ཏུ་གནས་ཡོད་ཚེ་ཚང་མར་བདེ་སྐྱིད་རྫོགས་མཐའ་
169



མེད་པ་ཚོར་ངེས་རེད། དེ་ཡང་ངས་འུས་ཅིར་གྱི་སྨྱུག་རྩེའི་ལུག་རྫི་དང་འདྲ་
བར་དཀའ་བ་སྤྱོད་མི་དགོས་པར་ལྷ་ཞིག་སྟེ། གསལ་ཙམ་ཞུས་ན་ལྷ་མོ་ཞིག་
གིས་གནང་བའི་དགའ་བདེ་ལོངས་སུ་སྤྱོད་ཀྱི་ཡོད།
ངས་ཕུ་ལུས་ཏང་སེའི་བསླབ་བྱ་ལྟར་གང་ཐུབ་ཅི་ཐུབ་ཀྱིས་རང་ཉིད་བུད་
མེད་དེ་གཉིས་དང་འདྲ་བར་བཙན་གྱིས་སྤྲོ་སྣང་སྐྱེ་བར་བྱས་ཤིང༌། ཁོང་མོ་
ཚོའི་བརྩེ་དུང་ནི་ལྷུན་གྱིས་གྲུབ་པ་ཞིག་ཡིན་ནའང་ང་ནི་བཙན་ཤེད་ལས་ཐོན་
པ་ཞིག་ཡིན། ཀླད་རྩར་སྐྱོན་ཡོད་པ་དང་འདྲ་བའི་ངའི་སྤྲོ་སྣང་གི་དགོད་སྒྲ་དེ་
ཧ་ལམ་ངུ་བ་དང་འདྲ་ཡང་ཁོང་མོ་ཚོས་ནི་དངོས་གནས་སུ་བརྩིས།
མཚན་ཟས་ཟོས་ཟིན་རྗེས་ ང་དང་ མཱ་ ཀེ་ལི་ ཐེ་ གཉིས་ རང་ ལྷག་ སོང་།
ཁོང་མོས་རྣམ་ཀུན་དང་འདྲ་བར་ཚུར་ཡོང་ནས་མེ་ཐབ་མདུན་གྱི་ས་གདན་ཐོག་
ཏུ་བསྡད་དེ་ངོ་གདོང་སྐྱོ་སྣང་གིས་ཁེངས་པའི་ངང་ཐབ་ནང་གི་མེ་ལྕེར་ལྟ་གིན་
འདུག།
ཁོང་མོ་བསམ་བློའི་དྲྭ་བར་ཚུད་སོང་། ཅི་ཞིག་བསམ་གྱི་ཡོད་མེད་ངས་
མི་ཤེས། ངས་འདོད་སེམས་དང༌། ད་དུང་ཧ་ལམ་འཇིགས་སྣང་གི་བསམ་བློ་
ཞིག་འཆང་བཞིན་ཁོང་མོར་བལྟས། དེ་ནི་ངས་ཁོང་མོའི་ཆེད་དུ་རང་ཉིད་ཀྱིས་
སེམས་སྡུག་བཟོད་སྒོམ་བྱེད་རྒྱུའི་གྲ་སྒྲིག་བྱས་ཟིན་པ་ཡིད་ལ་འཁོར་བས་ཡིན།
“ང་བསམ་བློ་གུ་རེ་གཏོང་གི་ཡོད་པ་ཁྱེད་རང་གིས་མཁྱེན་ནམ་”
“ ཤེས་མ་སོང་” །
“ང་ཐབས་ཤེས་ཤིག་ལ་བསམ་བློ་གཏོང་གི་ཡོད། ངས་ཐབས་ཤེས་དེ་
རྙེད་བྱུང་”
“ ཐབས་ཤེས་ག་རེ་རེད་དམ་”
“ད་ལྟ་ཁྱེད་རང་ལ་ཞུ་གི་མིན། ཡིན་ནའི་ངས་དེའི་འབྲས་བུ་ཁྱེད་རང་ལ་
ཞུས་ཆོག དེ་ནི་ཟླ་བ་གཅིག་གི་རྗེས་སུ་ང་ལ་རང་དབང་ཐོབ་ཀྱི་རེད། ང་གང་
ཡང་ཆད་ཀྱི་མ་རེད། ང་ཚོ་མཉམ་དུ་གྲོང་གསེབ་ལ་ཚ་གཡོལ་དུ་ཕེབས་ཆོག་”
170



“འོ་ན་ཁྱེད་རང་གིས་ཐབས་ཤེས་ག་རེ་སྤྱད་པ་ང་ལ་གསུངས་ན་འགྲིག་གི་
མ་རེད་དམ་”
“འགྲིག་གི་མ་རེད། ཁྱེད་རང་གིས་ངས་ཁྱེད་རང་ལ་དགའ་པོ་བྱེད་པ་
ལྟར་ང་ལ་དགའ་པོ་གནང་ན་དེ་ཚོ་ཚང་མ་ཏན་ཏན་འགྲུབ་ཀྱི་རེད་”
“ ཐབས་ཤེས་དེ་ཁྱེད་རང་གཅིག་པུས་བསམ་བློང་བཏང་བ་ཡིན་ནམ་”
“ཡིན་”
“འོ་ན་ཁྱེད་རང་གཅིག་པུས་སྒྲུབ་ཀྱི་ཡིན་ནམ་”
“ང་གཅིག་པུས་རྙོག་དྲ་འཁུར་གྱི་ཡིན། ཡིན་ནའི་ཁེ་ཡོན་དེ་མཉམ་དུ་
ལོངས་སྤྱོད་གནང་རྒྱུ་རེད་”ཅེས་མཱ་ཀེ་ལི་ཐེས་འཛུམ་དམུལ་དམུལ་ངང་ང་ལ་
གསུངས་ཤིང་། ཁོང་མོའི་འཛུམ་དམུལ་དེ་ངས་ནམ་ཡང་བརྗེད་མི་ཐུབ།
ངས་“ཁེ་ཡོན”ཞེས་པའི་ཡིག་འབྲུ་དེ་གཉིས་ཐོས་སྐབས་ངོ་གདོང་དབང་
མེད་དུ་དམར་པོར་གྱུར་བ་དང་འབྲེལ་མཱ་ལུང་ལེ་སེ་ཁོའོ་དང་ཀོ་ལི་ཨོ་གཉིས་
ཀྱིས་སྐུ་ཞབས་Bདགྲ་ཡར་0བཟུང་བའི་དོན་དེ་ཡིད་ལ་འཁོར་བྱུང༌། །
ངས་ཡར་ལངས་ཏེ་ཅུང་རྩུབ་པའི་སྐད་གདངས་དང་བཅས་“བརྩེ་གྲོགས།
ང་རང་ཉིད་ཀྱིས་བསམ་བློ་བཏང་བ་མ་ཟད། ང་རང་ངོ་མ་ཞུགས་པའི་བྱ་བའི་
ནང་ཐོབ་པའི་ཁེ་ཡོན་ཁོ་ན་མཉམ་སྤྱོད་ཆོག་པ་གནང་རོགས་”ཞེས་སྨྲས།
“དེ་ག་རེ་ཟེར་མཁན་རེད་དམ་”
“དེ་ནི་རྡོ་རིམ་པའི་མི་དྲག་Gཁོང་ཐབས་ཤེས་བཟང་པོ་དེའི་ནང་ཁྱེད་
རང་གི་ལག་རོགས་ཡིན་པར་ང་དོགས་པ་ཆེན་པོ་སྐྱེ་གི་འདུག་ཟེར་གྱི་ཡོད།
ཐབས་ཤེས་དེའི་ཐད་ལ་ང་འགན་འཁུར་གྱི་མིན་ལ། དེའི་ཁེ་ཡོན་ཡང་ལོངས་
སྤྱོད་བྱེད་ཀྱི་མིན་”
“ཁྱེད་རང་དངོས་གནས་ཕྲུ་གུ་རང་རེད། ང་ནི་ཁྱེད་རང་ང་ལ་དགའ་གི་
@ 《མཱ་ལུང་ལེ་སེ་ཁོའོ་》ཞེས་པའི་སྒྲུང་དེབ་ནང་གི་བརྗོད་དོན་ཞིག་སྟེ། མཱ་ལུང་གིས་ཁོང་མོའི་ཟུར་བསྟེན་ལ་
གསང་སྟེ་སྐུ་ཞབས་Bདང་འགྲོ་འོང་བྱས་ཤིང༌། སྐུ་ཞབས་Bཡི་རྒྱུ་དངུལ་གཡོ་འཕྲོག་བྱས།
171



ཡོད་པ་རེད་བསམས་བྱུང་། ངས་བསམ་བློ་གཏོང་རྒྱུ་ནོར་བཞག འོ་ན་ཡོང་
ཤོད་མཚམས་དེར་སླེབས་དུས་ཁོང་མོས་ཡར་ལངས་ཏེ་ཀང་ཆིན་ཁ་ཕྱེ་
ནས་《གདན་ཞུའི་ཞབས་བྲོའི་རོལ་དབྱངས་》ཞེས་པ་དེ་གཏོང་འགོ་བཙུགས་
ཤིང༌། ཁོང་མོས་རྟག་པར་གཏོང་མི་ཐུབ་པའི་གྲགས་ཅན་གྱི་སྒྲ་གདངས་མཐོ་
པོའི་དུམ་བུ་དེ་བར་བཏང་སོང་།
ཁོང་མོ་རོལ་དབྱངས་དེ་གཏོང་རྒྱུར་དགའ་པོ་ཡོད་པའམ་ཡང་ན་ང་ཚོ་ངོ་
ཤེས་དུས་ཀྱི་ཉིན་དེའི་གནས་ཚུལ་ངའི་བསམ་བློར་འཁོར་དུ་འཇུག་པ་ཅི་ཡིན་
ངས་མི་ཤེས། ཡིན་ནའང་རོལ་དབྱངས་དེ་ཐོས་མ་ཐག་འདས་དོན་དག་རྦ་
རླབས་བཞིན་ངའི་ཀླད་མཚོའི་ནང་དུ་འཕྱུར་བས་དེས་ན་ངས་ཁོང་མོའི་ཕྱོགས་
སུ་ཕྱིན་ནས་ལག་ཟུང་གིས་ཁོང་མོའི་མགོ་བསྐྱོར་ཏེ་འོ་སྦྱོར་ཙམ་སྦྱོར་ཙམ་བྱས་
པ་ཡིན།
“ཁྱེད་རང་གིས་ང་ལ་དགོངས་པ་དྭངས་པ་གནང་ངམ”ཞེས་ངས་ཁོང་
མོར་དེ་སྐད་བཤད། །
“ཁྱེད་རང་གཟིགས་དང་”ཞེས་ཁོང་མོས་ང་ལ་“ང་ཚོ་ངོ་ཤེས་ནས་ཉིན་
གཉིས་ལས་འགྲོ་གི་མེད་པ་མ་ཟད། བྱ་བ་ཁ་ཤས་ཐད་ང་ཁྱེད་རང་ལ་བསྟུན་
དགོས་བྱུང་། ཁྱེད་རང་གིས་ཐམ་ཐོམ་ངང་ང་ལ་བརྩི་བཀུར་ཞུ་གི་ཡིན་ཞེས་
གསུངས་མྱོང་། ཡིན་ནའི་ཁྱེད་རང་གིས་ཁ་དན་ཚིག་ལ་གནས་པ་གནང་གི་མི་
འདུག”ཟེར།
“ཁྱེད་རང་གིས་བྱས་ན་ང་གང་འདྲ་བྱེད་དགོས་རེད་དམ། མཱ་ཀ་ལེ་ཐེ་
ལགས། ང་ཁྱེད་རང་ལ་དགའ་པོ་ཞེ་དྲག་ཡོད། ཁྱེད་རང་གི་བསམ་ སྟངས་
གང་འདྲ་ཞིག་ལའང་ང་དོགས་པ་སྐྱེ་གི་འདུག ཁྱེད་རང་གིས་ད་གིན་ང་ལ་
གསུངས་པའི་དོན་དེས་ངའི་སེམས་ནང་སྤྲོ་སྣང་གི་མེ་ཏོག་བཞད་སོང་། ཡིན་
ནའི་འཆར་གཞི་དེ་ལག་བསྟར་བྱེད་པའི་གསང་བར་བལྟས་ན་ང་སེམས་སྡུག་
172



ཆེན་པོ་བྱུང་
“ཁྱེད་རང་གཟིགས་དང་། ཐུགས་སེམས་ལྷིང་ཙམ་གནང་ཞིག་” ཅེས་
ཁོང་མོས་ངའི་ལག་ཟུང་ནས་བཟུང་སྟེ་དེ་སྐད་སྨྲས་པ་དང་ཆབས་ཅིག་འགོག་
ཐབས་བྲལ་ཞིང་། སེམས་ཤོར་དགོས་པའི་འཛུམ་མདངས་དང་བཅས་ང་ལ་ལྟ་
གིན་དུ་“ཁྱེད་རང་ང་ལ་དགའ་གི་འདུག་གམ། གལ་སྲིད་ང་གཉིས་གཅིག་པུ་
གྲོང་གསེབ་ཏུ་ཟླ་བ་གསུམ་བཞི་ཙམ་བསྡད་ན་ཁྱེད་རང་སྤྲོ་པོ་ཡོང་གི་རེད་པཱ།
ང་ཡང་གཅིག་པ་རེད། ང་གཉིས་གཅིག་པུར་དབང་བའི་འཇམ་ཐིང་གི་འཚོ་བ་
དེ་རིགས་ཉིན་ཁ་ཤས་བསྐྱལ་རྒྱུ་བྱུང་ན་ང་སྐྱིད་པོ་ཞེ་དྲག་ཡོང་བ་འདུག ང་
སྐྱིད་པོ་ཡོང་བ་མ་ཟད། ད་དུང་འཚོ་བ་དེ་རིགས་ཀྱིས་ངའི་བདེ་ཐང་ལའང་
ཕན་ཐོགས་ཡོང་ས་རེད། པཱ་ལི་ནས་དུས་ཚོད་རིང་པོ་དེ་ཙམ་ཁ་བྲལ་དགོས་ན་
སྔོན་ལ་ངའི་དོན་དག་བཀོད་སྒྲིག་བྱེད་དགོས། ང་ལྟ་བུའི་བུད་མེད་ཅིག་ལ་
ལས་ཀ་ཙག་ཙིག་མང་པོ་ཡོད་པ་རེད། འགྲིག་སོང་། ང་ལ་ངའི་ལས་ཀ་ཙག་
ཙིག་དང༌། ངས་ཁྱེད་རང་ལ་བཅངས་པའི་བརྩེ་དུང་སོགས་ཡོད་ཚད་ལ་བཀོད་
སྒྲིག་བྱེད་རྒྱུའི་ཐབས་ཤེས་ཡོད། རེད་དཱ། ཁྱེད་རང་ལ་བཅངས་པའི་བརྩེ་
དུང་། བཞད་མོ་མ་སྐྱོན། ང་ཁྱེད་རང་ལ་དགའ་ནས་མྱོས་པར་གྱུར་སོང་།
ཡིན་ནའི་ཁྱེད་རང་ད་ལྟ་རྫིག་ཉམས་དོད་པོ་ཡོད་པ་མ་ཟད། འུར་གཏམ་ཡང་
ཆེན་པོ་གསུང་རྒྱུ་འདུག དངོས་གནས་ཕྲུ་གུའི་གཤིས་ཀ་རང་རེད། ཕྲུ་གུ་
འཕྲུལ་མེད་ཀྱི་གཤིས་ཀ་རེད། ངས་ཁྱེད་རང་ལ་དགའ་པོ་བྱེད་པ་ཁོ་ན་ཁྱེད་
རང་གིས་སེམས་ལ་བཟུང་དང༌། དེ་མིན་ཁྱེད་རང་གང་ལའང་ཐེ་ཇུས་གནང་
མི་དགོས། མོས་མཐུན་ཡོད་དམ། ལགས་”
“ཁྱེད་རང་གནང་འདོད་ཡོད་པ་ཚང་མར་ང་མོས་མཐུན་ཡོད། དེ་ཁྱེད་
རང་གིས་མཁྱེན་གསལ་རེད་”
“འོ་ན་ཟླ་བ་གཅིག་གི་ནང་ཚུན་དུ་ང་ཚོ་གྲོང་གསེབ་ཅིག་ལ་ཕེབས་ཏེ་ཆུ་
འགྲམ་དུ་འཆམ་འཆམ་བྱེད་ཆོག་པ་དང་། འོ་གསར་མཆོད་ཆོག ངའི་སྙིང་
173.



གྲོགས། ང་སྟེ། མཱ་ཀེ་ལི་ཐེ་ཀཱ་ཏི་ཨས་ཀྱིས་སྐད་ཆ་འདི་འདྲ་བཤད་པར་ཁྱེད་
རང་ཡ་མཚན་སྐྱེ་གི་མི་འདུག་གམ། ཕར་བལྟས་ན་ཧ་ལམ་ང་ལ་བདེ་སྐྱིད་ཐོབ་
པའི་པཱ་ལིའི་འཚོ་བ་འདིས་ངའི་དགའ་སེམས་སློང་མ་ཐུབ་ན་དེས་ང་ཞེན་པ་
ལོག་ཏུ་འཇུག་གི་རེད། དེར་བརྟེན་གློ་བུར་དུ་ངའི་བྱིས་པའི་དུས་རབས་དྲན་
པར་བྱེད་པའི་ཁུ་སིམ་གྱི་འཚོ་བ་དེ་རིགས་ལ་ང་སྨོན་གྱི་འདུག དེ་ཡང་མི་སུ་
འདྲ་ཞིག་ཡིན་རུང་ཚང་མར་བྱིས་པའི་དུས་སྐབས་ཡོད་པ་རེད། ཨོའོ། ཁྱེད་
རང་ཐུགས་བདེ་པོ་གནང་དང། ངས་ཁྱེད་རང་ལ་ང་ནི་དམག་ཞབས་ཐེངས་
པའི་ཧྲང་ཞའོ་དམག་དཔོན་ཞིག་གི་བུ་མོའང་ཡང་ན་ཏེ་ཉི་༧རུ་གསོ་སྐྱོང་བྱས་
པའི་བུ་མོ་ཞིག་ཡིན་ཟེར་གྱི་མ་རེད། ང་ནི་གྲོང་གསེབ་ཀྱི་བུ་མོ་དབུལ་པོ་ཞིག་
ཡིན། ལོ་དྲུག་གི་སྔོན་དུ་ངས་རང་ཉིད་ཀྱི་མིང་ཡང་འབྲི་ཤེས་ཀྱི་མེད། ད་ཁྱེད་
རང་ཐུགས་བདེ་སོང་ངམ། འོ་ན་ང་སྐྱེས་པ་ནས་ད་བར་ཁྱེད་རང་གཅིག་པུར་
ང་དང་མཉམ་དུ་ང་ལ་ཐོབ་པའི་སྤྲོ་སྐྱིད་ལོངས་སྤྱོད་བྱེད་ཀྱི་ཡིན་ཞུ་དགོས་དོན་
ག་རེ་ཡིན་ནམ། དེ་ནི་ངས་ཁྱེད་རང་ང་ལ་དགའ་བ་ནི་ངའི་ཆེད་དུ་ཡིན་པ་ལས་
ཁྱེད་རང་གི་ཆེད་དུ་མིན་པ་རྟོགས་པས་ཡིན། ཡིན་ནའི་མི་གཞན་དག་ནི་ཁོ་ཚོ་
རང་ཉིད་ཀྱི་ཆེད་དུ་ང་ལ་དགའ་པོ་བྱེད་མཁན་ཤ་སྟག་རེད།
“དེ་སྔོན་ང་རྟག་པར་གྲོང་གསེབ་ལ་འགྲོ་གི་ཡོད། ཡིན་ནའི་ང་རང་ཉིད་
འགྲོ་འདོད་ཡོད་པ་གཏན་ནས་མིན། ལག་པ་བརྐྱངས་པ་ཙམ་གྱིས་ལེན་ཐུབ་
པའི་ད་ཐེངས་ཀྱི་བདེ་སྐྱིད་དེ་ངས་ཁྱེད་རང་ལ་བཅོལ་ཡོད་པས་ རྙོག་དྲ་མ་
གསུངས་པར་ང་ལ་བདེ་སྐྱིད་དེ་ཐོབ་ཏུ་ཆུག་དང༌། ཁྱེད་རང་གིས་ཁོང་མོ་ཡུན་
རིང་གསོན་མི་ཐུབ་པས་ཁོང་མོས་སྟབས་བདེའི་རེ་བ་ཐེངས་དང་པོ་དེ་བཏོན་
པར་ངས་དང་ལེན་མ་བྱས་ན་དུས་ཕྱིས་ང་འགྱོད་པ་སྐྱེས་མི་ཡོང་ངམ་སྙམ་པའི་
བསམ་བློ་དེ་འདྲ་བཏང་ན་འགྲིག་”
@ པཱ་ལིའི་བྱང་ཕྱོགས་ཀྱི་གྲོང་ཁྱེར་ཆུང་ངུ་ཞིག་སྟེ། དེ་གར་གཟི་བརྗིད་དགའ་རྟགས་ཚོགས་པའི་བུད་མེད་ཀྱི་
སློབ་གྲྭ་ཞིག་ཡོད།
174



སྐད་ཆ་དེ་ཚོར་ང་ལ་ལན་ཅི་ཞིག་རྒྱག་རྒྱུ་ཡོད་དམ། ལྷག་དོན་ངས་ད་
དུང་མཚན་མོ་དང་པོའི་མཛའ་བརྩེར་དྲན་གསོ་བྱེད་པ་དང་། མཚན་མོ་གཉིས་
པ་དེ་སླེབས་རྒྱུར་རེ་སྒུག་བྱེད་བཞིན་ཡོད།
ཆུ་ཚོད་གཅིག་འདས་རྗེས་མཱ་ཀེ་ལི་ཐེ་ངའི་པང་དུ་ཉལ་ཟིན་ཞིང་། དེ་
དུས་ཁོང་མོས་ང་ནག་ཉེས་གསོག་པར་བཏང་ནའང་ངས་བརྩི་བཀུར་ཞུ་གི་རེད།
ཞོགས་པའི་ཆུ་ཚོད་དྲུག་པར་ང་འགྲོ་དགོས་པས་མ་ཕྱིན་གོང་ངས་ཁོང་
མོར་དྲིས་པར།
“དོ་ནུབ་མཇལ་དགོས་རེད་དམ་”
ཁོང་མོས་དགའ་སྤྲོའི་ངང་ང་ལ་འོ་སྦྱར་མོད། འོན་ཏེ་ངའི་སྐད་ཆར་ལན་
ཅི་ཡང་བཏབ་མ་བྱུང༌། །
ཉིན་པར་ང་ལ་ཡི་གེ་ཞིག་འབྱོར་བྱུང༌། ཡི་གེའི་ནང་འདི་ལྟར་བྲིས་ཡོད་
པ་སྟེ།
སྙིང་ཉེ་བའི་གྲོགས་པོ། ང་ཅུང་མི་སྐྱིད་ཅིང་། སྨན་པས་ང་ལ་ངལ་གསོ་རྒྱག་
དགོས་གསུང་གིན་འདུག་པས་དོ་ནུབ་ང་སྔ་ཙམ་ཉལ་ཏེ་ང་ཚོ་ཐུག་གི་མིན། ཡིན་ནའི་
ཁྱེད་རང་གི་གྱོང་གུན་གསབ་ཆེད་སང་ཉིན་ཉིན་དགུང་ངས་ཁྱེད་རང་ལ་ཕེབས་སྒུག་ཞུས་
ཆོག ང་ཁྱེད་རང་ལ་དགའ།
ངའི་བསམ་ཚུལ་དང་པོ་དེ་ནི་ཁོང་མོས་ང་ལ་མགོ་སྐོར་གཏོང་གི་འདུག་
སྙམ་པ་དེ་ཡིན།
ངའི་དཔྲལ་སྟེང་ནས་རྔུལ་ཆུ་གྲང་མོ་འགའ་ཐོན་ཞིང༌། ང་ད་ལྟ་བུད་
མེད་དེར་སེམས་གཏིང་ནས་དགའ་ཟིན་པས་དེས་ན་དོགས་པ་དེས་ང་ཞེ་སུན་
ཡིད་འཁྲུག་ཏུ་གྱུར།
ཡིན་ནའང་མཱ་ཀེ་ལི་ཐེ་དང་མཉམ་དུ་བསྡད་ན་དོན་དེ་རིགས་ཕལ་ཆེར་
175



ཉིན་ལྟར་ཐོན་སྲིད་པ་ངས་སྔོན་ནས་ཤེས་དགོས། དོན་དེ་རིགས་དེ་སྔ་ང་དང༌
ཟུར་བསྟེན་ཆུང་མ་གཞན་གྱི་བར་ལའང་རྒྱུན་དུ་ཐོན་མྱོང་། འོན་ཀྱང་ངས་དེ་
དག་ཚང་མ་སེམས་ནང་འཇོག་གི་མེད། འོ་ན་བུད་མེད་འདིར་ངའི་ཚེ་སྲོག་གི་
ཁ་ལོ་བསྒྱུར་ཐུབ་པའི་ནུས་ཤུགས་ཆེན་པོ་དེ་འདྲ་ཡོད་དགོས་དོན་ག་རེ་ཡིན་
ནམ། །
དེ་དུས་ངའི་བསམ་བློར་གང་ལྟར་ང་ལ་ཁོང་མོའི་གཟིམ་ཁང་གི་ལྡེ་མིག་
ཡོད་པས་རྒྱུན་ལྡན་ལྟར་ཁོང་མོར་བལྟ་བར་ཕྱིན་ཆོག དེ་འདྲ་བྱས་ན་ངས་ལམ་
སེང་གནས་ཚུལ་ངོ་མ་རྟོགས་ཐུབ། གལ་ཏེ་ང་ལ་སྐྱེས་པ་ཞིག་ཐུག་ཚེ་ངས་ཁོ་ལ་
འགྲམ་ལྕག་ཚ་ཐག་ཆོད་ཅིག་གཞུ་དགོས་སྙམ།
སྐབས་དེར་ངས་ ཤང་སེ་ལི་སེ་ཁྲོམ་ལམ་དུ་ཡོང་སྟེ་དེ་གར་ཆུ་ཚོད་བཞི་
ཏག་ཏག་འཆམ་འཆམ་བྱས་ཀྱང་ཁོང་མོ་སླེབས་མ་བྱུང་། མཚན་མོར་ཁོང་མོ་
རྒྱུན་དུ་འགྲོ་སའི་ཟློས་གར་ཁང་དེ་དག་ཚང་མའི་ནང་ཕྱིན་པ་ ཡིན། གང་
དུའང་ཁོང་མོའི་གྲིབ་མ་ཙམ་ཡང་མཐོང་རྒྱུ་མི་འདུག
ཆུ་ཚོད་བཅུ་གཅིག་ཐོག་ང་ཨཱང་ཐན་ལམ་དུ་སླེབས་བྱུང་།
མཱ་ཀེ་ལི་ཐེའི་གཟིམ་ཁང་གི་སྒེའུ་ཁུང་ནང་བཞུ་འོད་མེད་ཀྱང་ངས་ད་དུང་
སྒོ་དྲིལ་འཐེན་པ་ཡིན།
སྒོ་སྲུང་བས་ང་ལ་ཁང་པ་ག་གིའི་མི་འཚོལ་མཁན་ཡིན་པ་སྐད་ཆ་དྲིས་
བྱུང་།
ངས་“སྲས་མོ་ཀཱ་ཏི་ཨས་འཚོལ་དགོས་ཡོད”ཅེས་བརྗོད།
“ཁོང་ལོག་ཕེབས་མ་སོང་”
“ང་སྟེང་ལ་ཕྱིན་ནས་ཁོང་མོ་སྒུག་སྡོད་ཀྱི་ཡིན་”
“ཁོང་མོའི་གཟིམ་ཁང་ནང་མི་གཅིག་ཀྱང་མི་འདུག”
ང་ལ་ལྡེ་མིག་ཡོད་པས་ང་འཛུལ་དུ་མི་འཇུག་པའི་བཀག་སྡོམ་ལ་ཁ་ཡ་མ་
བྱས་ཀྱང་འགྲིག་མོད། འོན་ཏེ་ལབ་ལབ་བཟོ་བར་དོགས་པས་ངས་གནས་དེ་
176



ནས་བྲལ་བ་ཡིན།
འོན་ཀྱང་ངས་རང་ཁྱིམ་དུ་ལོག་མེད། ང་ཁྲོམ་ལམ་དེ་ནས་བྲལ་མི་ཐུབ་
ཅིང༌། མིག་ཟུང་མཱ་ཀེ་ལི་ཐེའི་གཟིམ་ཁང་ལ་སྡེར་ནས་སྡོད་དགོས་བྱུང་། ཧ་
ལམ་ང་ད་དུང་གནས་ཚུལ་འདྲ་སྐད་ཆ་འདྲི་འདོད་བྱུང་བའམ་ཡང་ན་མ་མཐར་
ཡང་རང་ཉིད་ཀྱི་དོགས་འཆར་ར་སྤྲོད་ཐུབ་པ་བྱེད་འདོད་པར་གྱུར།
ནམ་ཕྱེད་ཟིན་ཉེ་བའི་དུས་སུ་ང་ལ་རྒྱུས་མངའ་ཤིན་ཏུ་ཆེ་བའི་ཤིང་རྟ་
འཁོར་ལོ་ཞིག་སྒོ་རྟགས་དགུ་པའི་སྒོ་འགྲམ་དུ་ཁ་བཀག་སོང༌།
རྡོ་རིམ་པའི་མི་དྲག་Gཤིང་རྟ་འཁོར་ལོ་ནས་བབས་ཏེ་ཤིང་རྟ་འཁོར་ལོ་
ཕྱིར་སློག་རྗེས་ཁང་པའི་ནང་དུ་འཛུལ་སོང་།
དེ་དུས་ངའི་རེ་བར་མི་གཞན་གྱིས་ང་ལ་གསུངས་པ་ལྟར་ཁོང་ལའང་མཱ་ཀེ་
ལི་ཐེ་བཞུགས་ མི་འདུག་གསུངས་ན་སྙམ་ པ་དང༌། ཁོང་ཕྱིར་ལོག་འགྲོ་བ་
མཐོང་ཐུབ་ན་སྙམ་པའི་རེ་བ་ཤིན་ཏུ་ཆེ། འོན་ཏེ་ཞོགས་པའི་ཆུ་ཚོད་བཞི་པ་
བར་བསྒུགས་ཀྱང་ང་ད་དུང་སྒུག་དགོས་བྱུང་།
གཟའ་འཁོར་ གསུམ་ གྱི་ རིང་ ངས་ སྡུག་ བསྔལ་ ཚད་ མེད་ མྱངས་ མོད།
འོན་ཏེ་དགོང་མོ་དེའི་སྡུག་བསྔལ་དང་བསྡུར་ན་ཆ་ཤས་ཙམ་ལའང་བརྩི་གི་མ་
，
རེད།
བཅུ་བཞི།
རང་ཁྱིམ་དུ་སླེབས་མ་ཐག་ངས་ཕྲུ་གུ་ཞིག་ལྟར་ངུས་པ་ཡིན། གང་ལྟར་
མགོ་སྐོར་ཐེངས་གཅིག་ལས་ཐེབས་མྱོང་མེད་པའི་སྐྱེས་པ་ཞིག་ཡིན་ནའང་ཁོས་
ང་ལ་སྡུག་བསྔལ་གང་འདྲ་ཡོད་མེད་ཤེས་ཐུབ། །
ངའི་ཁོག་ནང་དུ་བཟོད་དཀའ་བའི་ཁོང་ཁྲོའི་མེ་ལྕེ་འབར་ཏེ་སེམས་ཐག་
ཆོད་པོས་བརྩེ་དུང་དེ་རིགས་ཀྱི་འབྲེལ་ཐག་ངེས་པར་དུ་ལམ་སེང་གཅོད་རྒྱུའི་
ཆོད་སེམས་བཞག་ཐོག་ངང་སྒུག་མི་ཐུབ་པའི་སྒོ་ནས་ནམ་ལངས་མ་ཐག་ཤིང་རྟ་
177



འཁོར་ལོའི་སྤ་སེ་ཉོས་ཏེ་པ་ལགས་དང་གཅུང་མོའི་སར་ལོག་འགྲོ་རྒྱུ་གཏན་
འཁེལ་བྱས་པ་ཡིན། ཁོང་གཉིས་ཀྱིས་ང་ལ་བཅངས་པའི་བརྩེ་སེམས་ལ་དོགས་
པ་གང་ཡང་བྱེད་མི་དགོས། བརྩེ་སེམས་དེ་ཚུལ་འཆོས་རྫུན་སྒྲིག་བྱས་པ་གཏན་
ནས་ཡིན་མི་སྲིད། །
འོན་ཀྱང་མཱ་ཀེ་ལི་ཐེས་ང་ཁོང་མོ་དང་བྲལ་དགོས་པའི་རྒྱུ་མཚན་མ་ཤེས་
གོང་ང་འགྲོ་མི་འདོད། སྐྱེས་པ་ཞིག་ལ་ཆ་བཞག་ན་ཁོས་སྙིང་སྡུག་ལ་བཅངས་
པའི་བརྩེ་དུང་ཡོངས་སུ་ཡལ་དུས་གཞི་ནས་གྱེས་འཚམས་མ་ཞུས་པར་རང་
དགར་འགྲོ་གི་རེད། །
ངས་ཡི་གེ་གང་འདྲ་ཞིག་འབྲི་དགོས་མིན་ཐད་བསམ་བློ་ཡང་ཡང་བཏང་
བ་ཡིན།
བུ་མོ་དེ་སྨད་འཚོང་མ་གཞན་དང་མི་འདྲ་བ་ཅི་ཡང་མེད། དེ་སྔོན་ངས་
ཁོང་མོར་བསྟོད་བསྔགས་གཏོང་རྒྱུ་མང་དྲགས་པས་ཁོང་མོས་ང་སློབ་ཆུང་གི་
སློབ་མར་བརྩི་གི་ཡོད་པ་འདྲ། ང་ལ་མགོ་སྐོར་གཏོང་ཆེད་ཁོང་ མོས་ གཡོ་
ཐབས་སྟབས་བདེ་ཞིག་སྤྱད་ནས་དམའ་འབེབས་བྱེད་པ་གསལ་པོ་མ་རེད་དམ།
སྐབས་དེར་ངའི་རང་བརྩིའི་བསམ་བློས་བཙན་ས་བཟུང་བྱུང༌། ངེས་པར་དུ་
བུད་མེད་དེ་དང་བྲལ་དགོས། གཞན་ཡང་ཐེངས་འདིའི་བརྩེ་དུང་ཐོར་ཞིག་ཏུ་
སོང་བ་དེས་ང་ལ་སྡུག་བསྔལ་ཆེན་པོ་བཟོས་པ་ཁོང་མོས་ཤེས་ཏེ་ཁོང་མོ་དགའ་
རུ་འཇུག་རྒྱུ་མེད། ངས་མིག་ཟུང་ཁོང་ཁྲོ་དང་སེམས་སྡུག་ཅིག་ཅར་གྱི་མཆི་
མས་ཁེངས་བཞིན་ཡིག་གཟུགས་གྲལ་འགྲིག་ཤོས་ཀྱི་ཐོག་ནས་ཁོང་མོར་གཤམ་
གསལ་གྱི་ཡི་གེ་དེ་བྲིས་པ་ཡིན།
སྙིང་ནས་བརྩེ་བའི་མཱ་ཀེ་ལི་ཐེ་ལགས།
ཁ་སང་གི་མི་བདེ་བ་དེས་ངས་ཁྱེད་རང་གི་བདེ་ཐང་ལ་གནོད་སྐྱོན་ཆེན་པོ་མེད་པའི་
རེ་བ་བྱེད་ཀྱི་ཡོད། མདང་དགོང་ཆུ་ཚོད་བཅུ་གཅིག་ཐོག་ངས་ཁྱེད་རང་གི་གནས་ཚུལ་
178



སྐད་ཆ་འདྲི་བར་ཡོང་བ་ཡིན། མི་ལ་ལས་ཁྱེད་རང་ད་དུང་ལོག་ཕེབས་མ་སོང་ཟེར་གྱི་
འདུག སྐུ་ཞབས་Gལགས་ང་ལས་བསོད་བདེ་ཆེ་བ་ཡོད་པ་འདྲ། གང་ལགས་ཟེར་ན།
ང་སླེབས་ནས་ཡུན་རིང་མ་སོང་བའི་རྗེས་སུ་ཁོང་ཁྱེད་རང་སར་ཕེབས་པ་དང་། ཞོགས་
པའི་ཆུ་ཚོད་བཞི་པ་ཟིན་ཡང་ད་དུང་ཁྱེད་རང་གི་སར་བཞུགས་སོང་། །
ངས་ཁྱེད་རང་བཟོད་དཀའ་བའི་དུས་ཤིག་བསྐྱལ་དུ་བཅུག་པར་དགོངས་འགལ་
མེད་པ་ཞུ། ཡིན་ནའང་ཐུགས་ཁྲལ་གནང་མི་དགོས། ངས་ནམ་ཡང་ཁྱེད་རང་གིས་ང་ལ་
གནང་བའི་བདེ་སྐྱིད་ཀྱི་དུས་ཐུང་དེ་བརྗེད་ཀྱི་མ་རེད།
དེ་རིང་མ་གཞི་ངས་ཁྱེད་རང་གི་གནས་ཚུལ་འདྲི་བར་འགྲོ་དགོས་མོད་ཀྱང་ང་པ་
ལགས་ཀྱི་སར་ལོག་འགྲོ་མཁན་ཡིན།།
ངའི་སྙིང་གྲོགས་མཱ་ཀེ་ལི་ཐེ་ལགས། ག་ལེ་བཞུགས། ངས་རང་གིས་རང་ལ་ཕྱུག་
རྒན་ཞིག་ལྟར་ཁྱེད་རང་ལ་དགའ་རྒྱུའི་རེ་བ་བྱེད་ཀྱི་ཡོད། ཡིན་ནའང་ང་སེམས་བསམ་
པས་བར་སྣང་ལ་རྟ་རྒྱུག་ཀྱང་དོན་དམ་པས་སྦར་མཐིལ་ལ་སོ་ཐེབས་ཀྱི་མི་འདུག ཁྱེད་
རང་གིས་ངས་སྤྲང་རྒན་ཞིག་ལྟར་ཁྱེད་རང་ལ་དགའ་པོ་བྱེད་རྒྱུའི་རེ་བ་གནང་མོད། ང་
ཅི་ཡང་མེད་པ་དེ་འདྲའང་མིན། འོ་ན་ང་ཚོས་དེ་ཚོ་ཚང་མ་བརྗེད་པ་གནང་དང། དེ་
ཡང་ཁྱེད་རང་གི་ངོས་ནས་བཤད་ན་ཕལ་ཆེར་གལ་ཆེན་པོ་གཏན་ནས་མིན་པའི་མིང་ཞིག་
བརྗེད་པ་ཙམ་ཡིན་པ་དང་། ངའི་ངོས་ནས་བཤད་ན་མངོན་འགྱུར་ཡོང་ཐབས་བྲལ་བའི་
རྨི་ལམ་སྐྱིད་པོ་ཞིག་བརྗེད་པ་རེད།
ངས་ཁྱེད་རང་གི་ལྡེ་མིག་ཕྱིར་འབུལ་གྱི་ཡིན། ངས་ལྡེ་མིག་དེ་བེད་སྤྱོད་གཏོང་མ་
མྱོང་། གལ་ཏེ་ཁྱེད་རང་རྒྱུན་དུ་ཁ་སང་ལྟར་སྤྲོ་པོ་མ་བྱུང་ཚེ་ལྡེ་མིག་དེས་ཁྱེད་རང་ལ་ཕན་
ཐོགས་ངེས་རེད།
ཁྱེད་རང་གིས་མཁྱེན་གསལ་ལྟར་གལ་ཏེ་ཁོང་མོར་འཕྱ་དམོད་ཆེན་པོ་
ཞིག་མ་བྱས་ན་ང་ནི་ཡི་གེ་དེ་མཇུག་སྒྲིལ་ཐབས་བྲལ་ཞིང་། དེས་ང་ད་དུང་ཁོང་
མོར་དགའ་པོ་དེ་འདྲ་ཡོད་པའི་ར་སྤྲོད་བྱེད་ཐུབ།
ངས་ཡི་གེ་དེར་ཡང་ནས་ཡང་དུ་ཐེངས་བཅུ་གྲངས་ཤིག་བལྟས་པ་ཡིན།
179



ཡི་གེ་དེས་མཱ་ཀེ་ལི་ཐེར་སེམས་སྡུག་ཆེན་པོ་བཟོ་གི་རེད་བསམ་སྐབས་ངའི་
སེམས་ཅུང་ལྷིང་འཇགས་སུ་སོང་། ངས་རང་ཉིད་ཀྱིས་ཡི་གེའི་ནང་བརྫུས་པའི་
ཞེན་ཆགས་དེ་གང་ཐུབ་ཅི་ཐུབ་ཀྱིས་རྒྱུན་འཁྱོངས་བྱས་པ་ཡིན། ངའི་གཡོག་
པོས་ཆུ་ཚོད་བརྒྱད་པར་ངའི་ཉལ་ཁང་ནང་འཛུལ་ཡོང་དུས་ངས་ཡི་གེ་དེ་ཁོ་ལ་
སྤྲད་ནས་ལམ་སེང་སྐྱེལ་བར་བཏང་བ་ཡིན།
“ཡིག་ལན་སྒུག་དགོས་སམ་མི་དགོས”ཞེས་ཡོའོ་སཱ་དྷུ་སྟེ། ངའི་གཡོག་
པོར་ཡང་གཡོག་པོ་ཚང་མ་དང་འདྲ་བར་ཡོའོ་སཱ་ཧྥུ་ཟེར་ཞིང་། ཁོས་ང་ལ་དེ་
སྐད་དྲིས་བྱུང༌།
“གལ་ཏེ་མིས་ཁྱེད་རང་ལ་ཡིག་ལན་དགོས་མིན་དྲིས་བྱུང་ན་ཁྱེད་རང་
གིས་གང་ཡང་ཤེས་མ་བྱུང་ཤོད་ཅིག ཡིན་ནའི་ཁྱེད་རང་སྒུག་སྡོད་”
ངས་ཁོང་མོས་ང་ལ་ཡིག་ལན་བསྐུར་རྒྱུའི་རེ་བ་བྱེད་ཀྱི་ཡོད།
ང་ཚོ་ནི་དེ་འདྲའི་ཉམ་ང་བ་དང་། དེ་འདྲའི་གཉོམ་ཆུང་བ་ཞིག་རེད་ཨཱ།
ཡོའོ་སཱ་ཀླུ་ཡི་གེ་སྐྱེལ་བར་སོང་བའི་དུས་ཡུན་དེའི་རིང་ངའི་སེམས་གཡོ་
འགུལ་གྱི་རྩེ་མོར་སླེབས་སོང་། ཡང་ཅུང་ཟད་སོང་རྗེས་མཱ་ཀེ་ལི་ཐེས་གང་འདྲ་
བྱས་ཏེ་ལུས་པོ་ང་ལ་སྤྲད་པ་བསམ་བློར་འཁོར་དུས་ངས་རང་གིས་རང་ལ་ཡང་
སྙིང་ཁོང་མོར་གུས་ཞབས་མེད་པའི་བབ་ཅོལ་གྱི་ཡི་གེ་དེ་འདྲ་ཞིག་འབྲི་རྒྱུའི་
དབང་ཆ་ག་རེ་ཡོད་པ་འདྲི་དགོས་བྱུང་། ཁོང་མོས་ང་ལ་སྐུ་ཞབས་Gཡིས་ང་ལ་
མགོ་སྐོར་བཏང་བ་མིན་པར་ངས་སྐུ་ཞབས་Gལ་མགོ་སྐོར་བཏང་བ་རེད་ཅེས་
ལན་བཏབ་ཆོག་ཅིང་། སྙིང་སྡུག་མང་པོ་ཡོད་པའི་བུད་མེད་ཚང་མས་རང་
ཉིད་ལ་དག་སེལ་དེ་འདྲ་བྱེད་ཀྱི་ཡོད། ཡང་ཅུང་སོང་རྗེས་སླར་བུ་མོ་དེའི་
མནའ་ཚིག་བསམ་བློར་འཁོར་བས་དེས་ན་ངས་ བྲིས་ པའི་ ཡི་གེ་དེ་ད་དུང་
འཛེམས་སྣང་ཆེ་བའི་གྲས་ཡིན་པར་རང་ཉིད་ཡིད་ཆེས་སུ་བཅུག་ཅིང་། དེའི་
ནང་ངའི་དྭངས་གཙང་གི་བརྩེ་དུང་ལ་ལག་རྩེད་རྩེ་མཁན་བུད་མེད་ཅིག་ལ་ཆད་
པ་གཅོད་རྒྱུའི་ཚིག་རྩུབ་གཏན་ནས་འཁོད་མེད། དེ་རྗེས་སླར་ངའི་སེམས་ལ་དེ་
180



ལས་ཁོང་མོར་ཡི་གེ་མ་བྲིས་པར་ཉིན་པར་གཟིམ་ཁང་དུ་ཕྱིན་ན་ལེགས། དེ་
འདྲ་བྱས་ན་ངས་ཁོང་མོ་མིག་ཆུ་གཏོང་བ་མཐོང་ངེས་པས་དེ་དུས་ང་རང་
དགའ་པོ་ཡོང་གི་རེད་སྙམ།
མཐར་ངས་ཁོང་མོས་ང་ལ་ལན་གང་འདྲ་འདེབས་མིན་ལ་བསམ་ཚོད་
བྱས་པ་དང༌། ངས་ཁོང་མོའི་འགྲེལ་བཤད་དང་ལེན་བྱེད་རྒྱུའི་གྲ་སྒྲིག་བྱས་པ་
ཡིན།
ཡོའོ་སཱ་ཧྥུ་ལོ་ག་སླེབས་བྱུང་། །
“གང་འདྲ་བྱུང་སོང་ངམ”ཞེས་ངས་ཁོ་ལ་དྲིས།
“སྐུ་ཞབས། ལྕམ་སྐུ་ཞབས་གཟིམས་བཞུགས་ཏེ་ད་དུང་མནལ་སད་མི་
འདུག ཡིན་ནའི་ཁོང་མོས་དྲིལ་ཐག་འཐེན་ནས་མིས་བོས་ཚེ་ཕྱག་ཡིག་དེ་ཁོང་
མོར་འབུལ་བ་ཡོད། གལ་སྲིད་ཡིག་ལན་ཡོད་ན་ཁོང་ཚོས་སྐྱེལ་བར་ཡོང་གི་
རེད”ཟེར། །
ཁོང་མོ་ད་དུང་གཟིམས་བཞུགས་ཡོད་པ་རེད།
ངས་ཐེངས་མང་པོ་ཞིག་མི་མངགས་ནས་ཡི་གེ་དེ་ཕྱིར་ལེན་རྩིས་བྱས་པ་
ཡིན། ཡིན་ནའང་ངས་བསམ་བློ་འདི་ལྟར་བཏང་བ་སྟེ།
“ཡི་གེ་དེ་ཕལ་ཆེར་ཁོང་མོར་ཕུལ་ཟིན་གྱི་རེད། གལ་ཏེ་ངས་མི་མངགས་
ནས་ཕྱིར་བླངས་ན་ང་འགྱོད་པ་སྐྱེས་པར་མངོན་གྱི་རེད་”
ཁོང་མོའི་ཡིག་ལན་འབྱོར་རྒྱུའི་དུས་ཚོད་ཇེ་ཉེར་འགྲོ་དུས་ང་དེ་བས་
འགྱོད་པ་སྐྱེས་ཏེ་ཡི་གེ་དེ་མ་བྲིས་ན་ཡོང་བ་ཡོད་སྙམ།
ཆུ་ཚོད་བཅུ་པ་དང་། བཅུ་གཅིག བཅུ་གཉིས་བཅས་ཚང་མའི་དུས་
བརྡ་བཏང་ཟིན། །
ཆུ་ཚོད་བཅུ་གཉིས་ཐོག་ངས་ཧ་ལམ་གནས་ཚུལ་གང་ཡང་ཐོན་མེད་པ་
ལྟར་ངོ་མཇལ་དུ་འགྲོ་རྩིས་བྱས། མཐར་ངས་ངའི་དབུགས་ལམ་འགགས་པར་
བྱེད་པའི་འཆིང་ཐག་དེ་ལས་གྲོལ་རྒྱུའི་ཐབས་ཤེས་ཤིག་མ་རྙེད་པས་བསམ་བློ་
181



མང་པོ་བཏང་བ་ཡིན།
སེམས་ནང་རེ་སྒུག་བྱེད་མཁན་གྱི་མི་ཁ་ ཤས་དང་འདྲ་བར་ང་ལའང་
རྨོངས་དད་ཀྱི་བསམ་སྟངས་ཤིག་བྱུང་བ་སྟེ། གང་ལྟར་ངས་ཕྱི་ལ་ཁྱུག་ཙམ་
ཕྱིན་ན་ཚུར་ལོག་དུས་ཡིག་ལན་མཐོང་སྲིད་པའི་ངོས་འཛིན་བྱས་པ་ཡིན། གང་
ཡིན་ཟེར་ན། མི་ཚོས་སེམས་འཚབ་ངང་བསྒུགས་པའི་ཡིག་ལན་རྒྱུན་དུ་བདག་
པོ་ཁྱིམ་དུ་བསྡད་མེད་པའི་སྐབས་སུ་འབྱོར་གྱི་ཡོད།
ངས་ཉིན་དགུང་གི་ལྟོ་ཟ་རྒྱུར་ཁ་གཡར་ནས་ཁྲོམ་དུ་བསྐྱོད།
ང་ནམ་རྒྱུན་ལམ་སྣེའི་ཧྥུ་ཝ་ཀོག་ཧྥེའི་ཇ་ཁང་དུ་ལྟོ་ཟ་རྒྱུར་དགའ་པོ་ཡོད།
འོན་ཀྱང་དེ་རིང་ངས་དེ་གར་མ་ཕྱིན་པར་ཨཱང་ཐན་ལམ་བརྒྱུད་དགོས་ཀྱང་ཕོ་
བྲང་ལམ་དུ་ཉིན་དགུང་གི་ལྟོ་ཟ་བར་ཕྱིན་པ་ཡིན། ངས་ཐག་རིང་དུ་བུད་མེད་
ཅིག་ཡོད་པ་མཐོང་མ་ཐག་དེ་ནི་ནཱ་ནི་ནཱ་ཡིས་ང་ལ་ཡིག་ལན་སྐྱེལ་བར་ཡོང་གི་
ཡོད་པ་རེད་སྙམ། ངས་ཨཱང་ཐན་ལམ་བརྒྱུད་སྐབས་ཡི་གེ་སྐྱེལ་མཁན་གཅིག་
ཀྱང་ཐུག་མ་བྱུང་། ངས་ཕོ་བྲང་ལམ་དུ་ཡོད་པའི་འུས་ལི་ཟ་ཁང་ནང་འཛུལ་བ་
ཡིན། ཞབས་ཕྱི་བས་ངས་ལྟོ་ཟ་རྒྱུར་ཞབས་འདེགས་ཞུས་པ་དང་། དེ་བས་
བཤད་ཆོག་པ་ནི་ཁོས་རང་ཉིད་ཟ་འདོད་པའི་ཚལ་རིགས་ཚང་མ་བསྐྱལ་བྱུང༌།
གང་ཡིན་ཟེར་ན། ངས་བཟས་མེད། །
ང་རང་དབང་མེད་པར་མིག་ཟུང་གྱང་ལྡེབས་ཀྱི་ཆུ་ཚོད་ལ་ཅེར་ནས་སྡོད་
དགོས་བྱུང་།
ང་ཁྱིམ་དུ་སླེབས་དུས་མཱ་ཀེ་ལི་ཐེའི་ཡིག་ལན་འབྱོར་ཡོད་པའི་ཡིད་ཆེས་
ཆེན་པོ་བྱུང་།
སྒོ་སྲུང་བར་ཅི་ཡང་འབྱོར་མི་འདུག ངས་ད་དུང་ཡེ་གེ་གཡོག་པོར་སྤྲད་
ཟིན་པའི་རེ་བ་བྱས་ཀྱང་ང་ཕྱི་ལ་ཕྱིན་རྗེས་ཁོས་སུ་ཡང་སླེབས་པ་མཐོང་མི་
འདུག་
གལ་ཏེ་མཱ་ཀེ་ལི་ཐེས་ང་ལ་ཡིག་ལན་གཏོང་རྩིས་ཡོད་ན་སྔ་ས་ནས་འབྲི་
182



རན་པ་རེད།།
དེས་ན་ང་ཡི་གེ་དེའི་ནང་གི་བརྗོད་ཚིག་ལ་འགྱོད་པ་སྐྱེ་བ་གྱུར། མ་གཞི་
བྱས་ན་ང་ཁ་ཁུ་སིམ་པོར་སྡོད་དགོས་ཤིང་། དེ་འདྲ་བྱས་ན་ཁོང་མོ་ཕལ་ཆེར་བློ་
མི་བདེ་བར་གྱུར་ནས་བྱ་སྤྱོད་འདྲ་སྤེལ་སྲིད། གང་ཡིན་ཟེར་ན། ཁོང་མོས་
ཉིན་ཞིག་གཏན་འཁེལ་ཟིན་པའི་ངོ་འཛོམས་ལ་ང་སླེབས་མེད་པ་མཐོང་དུས་ང་
ལ་ཡོང་མི་དགོས་པའི་རྒྱུ་རྐྱེན་སྐད་ཆ་འདྲི་བས་སྐབས་དེ་ཁོ་ནར་ངས་གཞི་ནས་
ཁོང་མོར་རྒྱུ་མཚན་ཤོད་ཐུབ། དེ་འདྲ་བྱས་ན་ཁོང་མོས་རང་ཉིད་ལ་དག་སེལ་
བྱེད་རྒྱུ་ལས་ཐབས་གཞན་མེད་ཅིང༌། ང་ལ་དགོས་པ་ཡང་ཁོང་མོའི་དག་སེལ་
དེ་རང་ཡིན། ངའི་སེམས་ལ་ཁོང་མོས་དག་སེལ་གྱི་རྒྱུ་མཚན་གང་ཞིག་དྲངས་
ཀྱང་ཡིད་ཆེས་བྱེད་དགོས་སྙམ། གང་ལྟར་ཁོང་མོ་སླར་མཇལ་ཐུབ་ཚེ་ངས་གང་
ཡང་ཁས་ལེན་བྱེད་ཀྱི་རེད། །
ད་དུང་ངའི་ངོས་འཛིན་ལ་ ཁོང་ མོ་ངོ་མ་ནང་ལ་ ཕེབས་ཀྱི་རེད་སྙམ།
འོན་ཏེ་དུས་ཡུན་ཆུ་ཚོད་རེ་རེ་བཞིན་འདས་ཀྱང་ཁོང་མོ་གཏན་ནས་ཕེབས་མ་
བྱུང་། །
མཱ་ཀེ་ལི་ཐེ་དངོས་གནས་བུད་མེད་གཞན་དང་མི་འདྲ། དེ་ནི་ངས་ད་
གིན་བྲིས་པའི་ཡི་གེ་དེ་འདྲ་འབྱོར་རྗེས་བྱ་སྤྱོད་སྤུ་ཙམ་ཡང་མེད་པའི་བུད་མེད་
ཧ་ཅང་ཉུང་ཉུང་རེད། །
ཆུ་ཚོད་ལྔ་པར་ངས་ཤང་སེ་ལི་སེ་ལམ་དུ་བསྐྱོད་པ་ཡིན།
ངའི་སེམས་ལ་“གལ་སྲིད་ང་ལ་ཁོང་མོ་ཐུག་ན་ངས་སྣང་བ་སྤུ་ཙམ་ཡང་
མེད་པའི་བཟོ་བསྟན་དགོས། དེ་འདྲ་བྱས་ན་ངས་ཁོང་མོ་སླར་མི་དྲན་པའི་
ཡིད་ཆེས་བྱེད་ཀྱི་རེད་”སྙམ། །
ཕོ་བྲང་ལམ་གྱི་ཟུར་ཁུག་ཏུ་ངས་ཁོང་མོ་ཤིང་རྟ་འཁོར་ལོར་བསྡད་ནས་
འགྲོ་བ་མཐོང་ཞིང་། ཐེངས་འདིའི་ཐུག་འཕྲད་ནི་དེ་འདྲའི་གློ་བུར་ཡིན་པས་
ངའི་ངོ་གདོང་ཡང་ སྐྱ་བོར་གྱུར་བྱུང༌། ཁོང་ མོས་ངའི་ སེམས་ནང་གི་ གཡོ་
183



འགུལ་ཚོར་མིན་ངས་མི་ཤེས། འོན་ཏེ་ང་ནི་དངངས་འཚབ་ཆེ་དྲགས་པས་ཁོང་
མོའི་ཤིང་རྟ་འཁོར་ལོ་མ་གཏོགས་མ་མཐོང་།
ངས་ཤང་སེ་ལི་སེ་ལམ་དུ་མུ་མཐུད་འཆམ་འཆམ་མ་བྱས་པར་ཟློས་གར་
ཁང་གི་བརྡ་ཁྱབ་ལ་བལྟ་བར་ཕྱིན་པ་སྟེ། ད་དུང་ང་ལ་ཁོང་མོ་ཐུག་རྒྱུའི་གོ་
སྐབས་གཅིག་ཡོད། །
ཕོ་བྲང་ཟློས་གར་ཁང་དུ་འཁྲབ་སྟོན་ཐོག་མ་ཞིག་ཡོད་ཅིང་། མཱ་ཀེ་ལི་ཐེ་
དེ་གར་ཏན་ཏན་འགྲོ་ངེས་རེད།
ཆུ་ཚོད་བདུན་པར་ང་ཟློས་གར་ཁང་དུ་འབྱོར་བྱུང༌། །
ཟུར་བཞུགས་ཁང་ཚང་མ་ཁེངས་ཟིན་མོད། འོན་ཏེ་མཱ་ཀེ་ལི་ཐེ་སླེབས་མི་
འདུག
-
-།
དེས་ན་ངས་ཕོ་བྲང་ཟློས་གར་ཁང་ནས་བྲལ་ཏེ་ཧྥུ་ཏེ་འུས་ཨར་ཟློས་གར་
ཁང་དང་། ཝ་ལེ་ཨེ་ཏན་ཟློས་གར་ཁང་། དགོད་བྲོའི་གླུ་གར་ཁང་སོགས་གང་
ལྟར་ཁོང་མོ་ནམ་རྒྱུན་འགྲོ་སའི་ཟློས་གར་ཁང་ཚང་མར་ཕྱིན་པ་ཡིན།
གང་དུའང་ཁོང་མོའི་གྲིབ་མ་ཙམ་ཡང་མཐོང་རྒྱུ་མི་འདུག
ཡང་མིན་ན་ངའི་ཡི་གེས་ཁོང་མོ་ཡིད་ཧ་ཅང་སྐྱོ་ནས་ཟློས་གར་ཡང་བལྟ་
མི་འདོད་པར་གྱུར་བ་དང༌། ཡང་མིན་ན་ཁོང་མོ་ང་དང་འཕྲད་རྒྱུར་སྐྲག་སྟེ་
འགྲེལ་བཤད་ཐེངས་ཤིག་རྒྱག་མི་དགོས་པའི་ཆེད་དུ་ཡིན་གྱི་རེད།
དེ་དག་ཚང་མ་ང་ཁྲོམ་ལམ་དུ་སྐྱོད་དུས་གཏམ་འདོད་ཀྱིས་བསྐུལ་བའི་
བསམ་སྟངས་ཤིག་ཡིན། ང་ལ་གློ་བུར་དུ་རྩྭ་སེ་ཏུང་འཕྲད་བྱུང་། ཁོས་ང་ལ་ག་
ནས་ཡོང་མིན་དྲིས། །
“ང་ཕོ་བྲང་ཟློས་གར་ཁང་ནས་ཡོང་བ་ཡིན་་་
“ང་གླུ་གར་ཁང་ཆེན་མོ་ནས་ཡོང་བ་ཡིན། ང་ནི་ཁྱེད་རང་ཡང་དེ་གར་
ཡོད་པ་རེད་བསམས་བྱུང་”
“ག་རེ་ཡིན་ནམ་”
184



“མཱ་ཀེ་ལི་ཐེ་ཕ་གིར་འདུག”
“ལགས། ཁོང་མོ་ཕ་གིར་འདུག་གམ་”
“ ཕ་གིར་འདུག་”
“ སོ་སོ་གཅིག་པུ་རེད་དམ་”
“མ་རེད། གྲོགས་མོ་ཞིག་དང་མཉམ་དུ་འདུག་”
“མི་གཞན་དག་མི་འདུག་གམ་”
“ཟོ་རིམ་པའི་མི་དྲག་Gཡིས་ཁོང་མོའི་ཟུར་བཞུགས་ཁང་ནང་ཁྱུག་ཙམ་
བཞུགས་སོང་། ཡིན་ནའི་ཁོང་མོ་གུང་རིམ་པའི་མི་དྲག་དང་མཉམ་དུ་ཕྱིན་
སོང་། ང་ནི་ཁྱེད་རང་ཡང་སླེབས་ཡོད་པ་རེད་བསམས་བྱུང་། ངའི་འཁྲིས་ཀྱི་
སྡོད་གནས་དེ་དོ་དགོང་སྟོང་པ་རེད། ངའི་སེམས་ལ་སྡོད་གནས་དེ་ཁྱེད་རང་
གིས་མངགས་པ་རེད་བསམས་བྱུང”
“ཡིན་ནའི་མཱ་ཀེ་ལི་ཐེ་ཕ་གིར་ཕྱིན་ན་ང་ཡང་རྗེས་འབྲངས་ནས་འགྲོ་
དགོས་རེད་དམ་” །
“ཁྱེད་རང་ཁོང་མོའི་སྙིང་སྡུག་མ་རེད་དམ་”
“ཁྱེད་རང་ལ་སུས་ཟེར་གྱི་འདུག་གམ་”
“ཕུ་ལུས་ཏང་སེས་ཟེར་གྱི་འདུག ཁོང་མོ་ཁ་སང་འཕྲད་བྱུང༌། གྲོགས་
པོ། ངས་ཁྱེད་རང་ལ་བཀྲ་ཤིས་བདེ་ལེགས་ཞུ་གི་ཡིན། བུ་མོ་དེ་ལས་སླ་པོར་
ལག་ཏུ་ལོན་མི་ཐུབ་པའི་མཛེས་མ་ཞིག་ཡིན་པས་ཁོང་མོ་གློད་མ་གཏོང་། ཁོང་
མོས་ཁྱེད་རང་ལ་ངོ་སོ་བརྩོན་ལེན་བྱེད་ཀྱི་རེད་”
ཙཱ་སེ་ཏུང་གི་སྟབས་བདེའི་བསམ་འཆར་དེས་ངའི་ཚོར་བ་རྣོན་པོ་དེ་དེ་
འདྲའི་དགོད་བྲོ་བ་གསལ་བཤད་བྱེད་ཐུབ། གལ་ཏེ་ང་ལ་ཁ་ སང་ནས་ཁོ་
འཕྲད་ཡོད་པ་མ་ཟད། ཁོས་ཀྱང་ང་ལ་འདི་ལྟར་བཤད་ཡོད་ན་ངས་ཞོགས་
པའི་ཡི་གེ་གླེན་རྟགས་ཚ་པོ་དེ་གཏན་ནས་འབྲི་མི་སྲིད། །
ངས་ལམ་སེང་ཕུ་ལུས་ཏང་སེའི་གཟིམ་ཁང་དུ་ཕྱིན་ཏེ་ཁོང་མོ་མཱ་ཀེ་ལི་
185



ཐེར་ང་ལ་སྐད་ཆ་ཤོད་རྒྱུ་ཡོད་ཟེར་བར་གཏོང་དགོས་བསམས་བྱུང་། འོན་
ཀྱང་སླར་ ཁོང་ མོས་འཁོན་ལན་སློག་ཆེད་ང་ལ་སྣེ་ལེན་ མི་ བྱེད་ པར་ དོགས།
དེས་ན་ངས་ཨཱང་ཐན་ལམ་བརྒྱུད་རང་ཁྱིམ་དུ་ལོག་ཡོང་བ་ཡིན།
ངས་ཡང་བསྐྱར་སྒོ་སྲུང་བར་ངའི་ཡི་གེ་ཡོད་མེད་དྲིས།
ཡི་གེ་མི་འདུག
ངས་ཉལ་ཁྲིའི་སྟེང་དུ་ཉལ་ནས་བསམ་བློ་འདི་ལྟར་བཏང་བ་སྟེ། “ཁོང་
མོ་ཕལ་ཆེར་ང་ལ་ད་དུང་བྱེད་རྒྱུ་གསར་པ་ག་རེ་ཡོད་པར་བལྟ་འདོད་པ་དང༌།
དེ་རིང་ཞོགས་པ་བྲིས་པའི་ཡི་གེ་དེ་ངས་ཕྱིར་ལེན་རྩིས་ཡོད་མེད་ལ་ལྟ་གིན་ཡོད་
པ་འདྲ། ཡིན་ནའི་ངས་སླར་ཁོང་མོར་ཡི་གེ་བྲིས་ མེད་ པ་ཁོང་མོས་ མཐོང་
སྐབས་སང་ཉིན་ཁོང་མོས་ང་ལ་ཡི་གེ་འབྲི་ངེས་རེད་”
ཉིན་དེའི་མཚན་མོ་ང་རང་ཉིད་ཀྱི་བྱེད་སྟངས་ལ་འགྱོད་པ་ཆེན་པོ་སྐྱེས་
བྱུང༌། ངས་གྲོགས་མེད་ཁེར་རྐྱང་ངང་ནང་དུ་བསྡད་དེ་གཉིད་མི་ཁུག་པ་དང༌།
སེམས་ཁམས་སུན་སྣང་དང་འཚབ་འཚུབ་ཏུ་གྱུར་ཅིང་དེ་ནི་མེ་ཐབ་ནང་
འུར་འུར་དུ་འབར་དང་མཚུངས། སྐབས་དེ་དུས་གལ་ཏེ་དོན་བྱའི་འཕེལ་
ཕྱོགས་ལ་བསྟུན་ན་དུས་འདིར་ང་ཕལ་ཆེར་མཱ་ཀེ་ལི་ཐེའི་ལུས་པོར་བསྙེས་ནས་
ཁོང་མོའི་སྙན་ཞིང་འཇམ་པའི་སྙིང་གཏམ་ཉན་བཞིན་ཡོད་པ་རེད། སྙིང་
གཏམ་དེ་ངས་ཁྱོན་ཐེངས་གཉིས་ལས་ཐོས་མ་མྱོང་། ངས་རང་ཉིད་གཅིག་པུར་
བསྡད་དེ་སྙིང་གཏམ་དེ་དག་བསམ་བློར་འཁོར་དུས་རྣ་བ་ཟུང་ལ་ཚ་ཤུར་རྒྱག་
གི་འདུག
དེ་དུས་ངའི་སེམས་ལ་ཞེད་སྣང་ཆེ་ཤོས་ནི་བློ་རིག་གིས་ང་ལ་ཁྱེད་རང་
ནོར་བ་རེད་ཅེས་ཤོད་པ་དང༌། དོན་དངོས་ཀྱིས་མཱ་ཀེ་ལི་ཐེ་ནི་ང་ལ་དགའ་པོ་
ཡོད་པའི་ར་སྤྲོད་བྱེད་པ་དེ་ཡིན། དེ་ཡང་དང་པོ། ཁོང་མོར་ང་གཉིས་གཅིག་
པུ་གྲོང་གསེབ་ཏུ་ཚ་བ་གཡོལ་བར་འགྲོ་རྒྱུའི་གྲ་སྒྲིག་ཡོད་པ་དང༌། གཉིས་པ།
བཙན་ཤེད་ཀྱིས་ཁོང་མོ་ངའི་སྙིང་སྡུག་བྱེད་དགོས་པའི་རྒྱུ་མཚན་གང་ཡང་མེད།
186



ངའི་རྒྱུ་ནོར་གྱིས་ཁོང་མོའི་རྒྱུན་མཁོའི་འགྲོ་གྲོན་མི་འདང་ཞིང་། ཐ་ན་ཁོང་མོ་
གནས་སྐབས་ དགའ་བའི་འགྲོ་ སོང་ སིལ་མའི་དགོས་མཁོ་ ཡང་ སྐོང་མི་ཐུབ།
དེར་བརྟེན་ངའི་ལུས་ཐོག་ནས་ཁོང་མོར་ཐོབ་རེ་བྱེད་པ་ནི་ལྷད་མེད་ཀྱི་བརྩེ་
དུང་ཁོ་ན་རེད། ཁོང་མོའི་འཚོ་བར་ཚོང་ལས་རང་བཞིན་གྱི་བརྩེ་དུང་གིས་
ཁེངས་ཡོད་པས་ ལྷད་མེད་ཀྱི་བརྩེ་དུང་དེས་ཁོང་མོར་ངལ་ གསོ་ ཐེབས་ཐུབ།
འོན་ཏེ་ངས་ཉིན་གཉིས་པར་ཁོང་མོའི་རེ་བ་དེ་རྩ་མེད་དུ་བཏང་ཞིང༌། ཁོང་
མོའི་མཚན་མོ་གཉིས་ཀྱི་དྲིན་གྱིས་ཉོས་པ་ནི་ངའི་སྙིང་རྗེ་མེད་པའི་འཕྱ་དམོད་
རེད། དེར་བརྟེན་ངའི་བྱ་སྤྱོད་ནི་ཧ་ཅང་དགོད་བྲོ་བ་མ་ཟད། རྩུབ་པོ་ཡིན་པ་
སྨོས་མི་དགོས། ངས་ཁོང་མོར་དངུལ་སྐར་ལི་གཅིག་ཀྱང་སྦྱིན་མེད་པས་ཁོང་
མོའི་འཚོ་བར་སྐྱོན་འཛུགས་བྱེད་རྒྱུའི་དབང་ཆ་ག་ལ་ཡོད། ངས་ཉིན་གཉིས་
པར་ལྐོག་ཏུ་བྲོས་ཕྱིན་ན་དེ་ནི་བརྩེ་དུང་རྭ་བའི་ནང་གི་གཞན་རྟེན་འཚོ་འབུ་
དང་འདྲ་ཞིང༌། མི་གཞན་གྱིས་ཚལ་ཐོ་འཁྱེར་ཡོང་ནས་ལྟོ་རིན་འཁྱེར་ཤོག་
ཟེར་བར་སྐྲག་པ་དང་མཚུངས་པ་མ་རེད་དམ། ངས་མཱ་ཀེ་ལི་ཐེ་ངོ་ཤེས་ནས་
དུས་ཡུན་ཆུ་ཚོད་སུམ་ཅུ་སོ་དྲུག་ལས་འགྲོ་གི་མེད་པ་དང༌། ཁོང་མོའི་ཟུར་
བསྟེན་སྙིང་སྡུག་བྱས་ནས་ཆུ་ཚོད་ཉི་ཤུ་རྩ་བཞི་ལས་འགྲོ་གི་མེད་ནའང་ངས་
ཁོང་མོར་ཁོང་ཁྲོ་བསླངས་པ་ཡིན། ཁོང་མོས་ལུས་པོ་ཁག་བགོས་ནས་ང་ལ་
དགའ་པོ་བྱས་ཀྱང་ང་ལ་བདེ་སྐྱིད་ཀྱི་ཚོར་སྣང་ཡོང་རྒྱུ་ལྟ་ཞོག་དེ་ལས་ལྡོག་སྟེ་མི་
གཅིག་གིས་ཁོང་མོ་བདག་འཛིན་བྱེད་དགོས་བསམས་པ་དང༌། བཙན་ཤེད་
ཀྱིས་ཁོང་མོའི་དེ་སྔོན་གྱི་འབྲེལ་ཐག་ཡོད་ཚད་ལམ་སེང་གཅོད་དུ་འཇུག་དགོས་
སྙམ། འོན་ཀྱང་འབྲེལ་བ་དེ་རིགས་ནི་ཁོང་མོའི་དུས་ཕྱིས་ཀྱི་འཚོ་བའི་ཡོང་
ཁུངས་རེད། ང་ལ་ཁོང་མོར་ཁ་རྡུང་གཏོང་རྒྱུའི་རྒྱུ་རྐྱེན་ག་རེ་ཡོད་དམ། ཅུང་
ཙམ་ཡང་མེད། ཁོང་མོས་བློ་ཁོག་ཆེ་ལ་ཁ་ཚ་བའི་བུ་མོ་དེ་ཚོ་དང་འདྲ་བར་ཐད་
ཀར་ང་ལ་ཟུར་བཟའ་གཞན་ཞིག་ལ་སྣེ་ལེན་ཞུ་དགོས་ཡོད་ཅེས་བཤད་ཆོག་
འོན་ཏེ་ཁོང་མོས་དེ་འདྲ་མ་གནང་བར་ང་ལ་ཡི་གེ་བྲིས་ནས་ཁོང་མོ་བདེ་པོ་མི་
187



འདུག་ཅེས་གསུངས། ངས་ཁོང་མོའི་ཡི་གེའི་ནང་གི་སྐད་ཆར་ཡིད་ཆེས་བྱས་
མེད། ངས་ཨཱང་ཐན་ལམ་ཕུད་པཱ་ལིའི་ཁྲོམ་ལམ་གཞན་ཁག་ཏུ་འཆམ་འཆམ་
བྱེད་པར་མ་ཕྱིན་པ་དང་། གྲོགས་པོ་དང་མཉམ་དུ་དགོང་མོ་དེ་འདའ་བར་
བྱས་མེད། ཉིན་གཉིས་པར་ཁོང་མོས་གཏན་འཁེལ་བྱས་པའི་དུས་ཚོད་དུ་ཁོང་
མོ་མཇལ་བར་འགྲོ་རྒྱུར་སྒུག་བསྡད་པ་ཡིན། ཡིན་ནའང་ངས་ཨོ་སཱས་ལོའོ0
ཞེས་པའི་མི་སྣ་དེ་འཁྲུབ་སྟེ་ཁོང་མོའི་བྱ་སྤྱོད་ལ་ལྐོག་བལྟ་བྱས་པ་དང༌། སླར་
ཁོང་མོར་བལྟ་བར་མ་ཕྱིན་པ་ནི་ཁོང་མོར་ཉེས་པ་བཅད་པའི་ངོས་འཛིན་བྱས་
པ་ཡིན། དོན་དངོས་ཐོག་གོ་ལྡོག་པ་སྟེ། ཁོང་མོ་དངོས་གནས་ཞལ་གྱེས་དེ་
རིགས་ལ་དགའ་བ་སྐྱེ་འོས། ཁོང་མོར་ཏན་ཏན་ང་གླེན་ལྐུགས་རྩེར་སོན་པའི་
གོ་རྟོགས་རྙེད་ཡོད་ངེས་རེད། ཁོང་མོའི་ཁུ་སིམ་དེ་ཐ་ན་ང་ལ་འཁོན་འཛིན་
བྱས་པ་ཞིག་མིན་པར་ང་ལ་མཐོང་ཆུང་བྱས་པ་ཞིག་རེད།
འོ་ན་ངས་སྨད་འཚོང་མ་ཞིག་ལ་འཛིན་པའི་ལྟ་སྟངས་ལྟར་མཱ་ཀེ་ལི་ཐེར་
ཕྱག་རྟགས་ཤིག་ཕུལ་ཏེ་ཁོང་མོར་ང་སེར་སྣ་ཆེ་བ་དང་ཤ་ཚ་མེད་པའི་དོགས་པ་
མི་སྐྱེ་བ་བྱེད་དགོས་སམ། དེ་འདྲ་བྱས་ན་ང་གཉིས་བར་གོང་ཚད་འགྲིག་པ་
རེད། འོན་ཏེ་ང་རང་ང་གཉིས་ཀྱི་བརྩེ་དུང་ལ་རྒྱུ་དངུལ་གྱི་གཡའ་རྟ་རྔ་ཙམ་
ཡང་འགོ་རུ་འཇུག་མི་འདོད། དེ་ལས་ལྡོག་ན་ཁོང་མོས་ང་ལ་བཅངས་པའི་
བརྩེ་དུང་གི་རིན་ཐང་དེ་དམའ་པོར་མ་གྱུར་རུང་ངས་ཁོང་མོར་བཅངས་པའི་
བརྩེ་དུང་ལ་དྲི་ངན་འགོས་པ་རེད། སླར་ཞུས་ན། བརྩེ་དུང་དེ་རིགས་དྭངས་
གཙང་དེ་འདྲ་ཡིན་ན་མི་གཞན་གྱི་ཐེ་ཇུས་འགྲོ་ས་མེད། དེ་བས་ཕྱག་རྟགས་
ཤིག་སྟེ། ཕྱག་རྟགས་དེ་རྩ་ཆེན་གང་འདྲ་ཡིན་རུང་བརྩེ་དུང་དེ་ལས་བྱུང་བའི་
བདེ་སྐྱིད་དེ། བདེ་སྐྱིད་དེ་དུས་ཐུང་ཅི་འདྲ་ཞིག་ཡིན་རུང་དེའི་སྐྱིན་ཚབ་ཏུ་
སྤྲོད་མི་རུང་།
སཱ་སེ་སྦི་ཡཱའི་གྲགས་ཅན་འཁྲབ་གཞུང་《 ཨོ་སས་ལོའོ་》ནང་གི་མི་སྣ་གཙོ་བོ་སྟེ། ཕྱིས་སུ་ཕྲག་དོག་དང་།
དོགས་ཆེན། སྤྱོད་རྩུབ་བཅས་ཀྱི་ཁྱོ་བོ་ཚང་མའི་དཔེར་གྱུར།
188



L་
འདི་ནི་ངས་མཚན་མོ་དེར་བསམ་བློ་ཡང་ནས་ཡང་དུ་བཏང་བའི་འབྲས་
བུ་ཡིན་ལ། དུས་ངེས་མེད་དུ་མཱ་ཀེ་ལི་ཐེར་ཤོད་རྒྱུར་གྲ་སྒྲིག་བྱས་པའི་སྐད་ཆ་
ཡང་ཡིན།
ནམ་ལངས་པའི་བར་ང་གཉིད་མ་ཁུག་ཅིང་། ཚ་བ་ཆེན་པོ་བརྒྱབ་བྱུང་།
ངས་མཱ་ཀེ་ལི་ཐེ་ཕུད་གཞན་གང་ལའང་བསམ་བློ་བཏང་མེད།
ཁྱེད་རང་གིས་ཀྱང་མཁྱེན་གསལ་ལྟར་ངེས་པར་དུ་ཐེ་ཚོམ་མེད་པར་བློ་
ཐག་གཅོད་དགོས་པ་སྟེ། ཡང་ན་བུད་མེད་དེ་དང་འབྲེལ་ཐག་གཙང་མར་
གཅོད་དགོས་པ་དང་། ཡང་ན་གལ་ཏེ་ཁོང་མོས་སྔར་བཞིན་ང་ལ་སྣེ་ལེན་བྱས་
ཚེ་ད་ནས་བཟུང་དོགས་པ་བྱེད་རྒྱུ་མེད།
འོན་ཏེ་བློ་ཐག་མ་བཅད་གོང་ཐེ་ཚོམ་ཡང་ཡང་སྐྱེ་བ་ཁྱེད་རང་གིས་མཁྱེན་
གསལ་རེད། ང་ནང་དུ་སྡོད་མི་ཚུགས་ལ། མཱ་ཀེ་ལི་ཐེའི་སར་ཡང་འགྲོ་མི་ཕོད་
པས་ངས་ཐབས་ཤེས་བཏང་ནས་ཁོང་མོའི་ཉེ་སར་བཅར་དགོས།
ནམ་ཞིག་དོན་བྱ་གྲུབ་ཚེ་དེ་ནི་སྟེས་དབང་དུ་བྱུང་བ་རེད་ཅེས་བཤད་ཆོག
དེ་འདྲ་བྱས་ན་ངའི་ངོ་ཡང་སྲུང་ཐུབ།
ཆུ་ཚོད་དགུ་པ་ཟིན་སོང༌། ངས་བྲེལ་འཚབ་ངང་ཕུ་ལུས་ཏང་སེའི་གཟིམ་
ཁང་དུ་ཕྱིན་པས་ཁོང་མོས་སྔ་མོ་འདི་འདྲར་ཁོང་མོ་བཙལ་ནས་དོན་བྱ་ག་རེ་
ཡོད་པ་སྐད་ཆ་དྲིས་བྱུང་།
ང་ག་རེའི་ཆེད་དུ་ཡོང་བ་ཐད་ཀར་ཤོད་མི་ཕོད་པས་ཁོང་མོར་ང་ཞོགས་
པ་སྔ་མོ་འདི་འདྲ་སྒོ་ཐོན་དགོས་དོན་ནི་Cགྲོང་ཁྱེར་ལ་འགྲོ་མཁན་གྱི་སྤྱི་སྤྱོད་
ཤིང་རྟ་འཁོར་ལོའི་ སྡོད་གནས་ མངགས་པར་ཡོང་བ་ཡིན་ཞེས་བཤད་ ཅིང་།
ངའི་པ་ལགས་Cགྲོང་ཁྱེར་དུ་བཞུགས་ཡོད། །
ཁོང་མོས་ང་ལ་“གནམ་གཤིས་ཡག་པོ་འདི་འདྲར་པཱ་ལི་ནས་བྲལ་ཐུབ་པ་
ནི་ཁྱེད་རང་དངོས་གནས་བསོད་བདེ་ཆེན་པོ་རེད”ཟེར།
ངས་ཕུ་ལུས་ཏང་སེར་བལྟ་ཙམ་བྱས་ཏེ་ཁོང་མོས་ང་ལ་ཁྲེལ་དགོད་ཀུནང་
1s)



མིན་བརྟགས་པ་ཡིན།
འོན་ཏེ་ཁོང་མོའི་ངོ་གདོང་ནི་སྒམ་བརླིང་དང་ལྡན།།
“ཁྱེད་རང་མཱ་ཀེ་ལི་ཐེར་གྱིས་འཚམས་ཞུ་བར་ཕེབས་མཁན་ཡིན་ནམ་”
ཞེས་ཁོང་མོས་མུ་མཐུད་ནས་གསུངས་ ཤིང་། ངོ་གདོང་ནི་སྔར་བཞིན་སྒམ་
བརླིང་དང་ལྡན།
“ མིན་”
“དེ་འདྲ་གནང་ན་ཧ་ཅང་ཡག་པོ་ཡོད་པ་རེད་”
“ཁྱེད་རང་གིས་བྱས་ན་དེ་འདྲ་ཡག་པོ་ཡོད་པ་རེད་དམ་”
“ཡོད་དགོས་བྱུང༌། གང་ལྟར་ཁྱེད་རང་ཁོང་མོ་དང་ཁ་བྲལ་ཡོད་ན་ཡང་
བསྐྱར་ཁོང་མོར་གཟིགས་པར་ཕེབས་དགོས་དོན་ག་རེ་ཡོད་དམ་”
“ཁྱེད་རང་གིས་ང་གཉིས་ཁ་བྲལ་བ་གང་འདྲ་མཁྱེན་བྱུང་ངམ་”
“ཁོང་མོས་ཁྱེད་རང་གི་ཕྱག་ཡིག་ང་ལ་བསྟན་བྱུང་”
“འོ་ན་ཁོང་མོས་ཁྱེད་རང་ལ་ག་རེ་གསུངས་བྱུང་ངམ་”
“ཁོང་མོས་ང་ལ་མཛའ་བརྩེ་ལྡན་པའི་ཕུ་ལུས་ཏང་སེ་ལགས། ཁྱེད་རང་
གི་ནོར་བུ་དེས་གུས་ཞབས་ཤེས་ཀྱི་མི་འདུག ཡི་གེ་འདི་འདྲ་བསམ་བློར་འཁོར་
ཀྱང་འབྲི་མཁན་ཡོད་དམ་གསུངས་ཀྱི་འདུག་”
“ཁོང་མོས་ཚིག་གདངས་ཅི་འདྲའི་ཐོག་ནས་ཁྱེད་རང་ལ་གསུངས་བྱུང་
ངམ་༡
“གད་མོ་དགོད་ཀྱིན་གསུངས་བྱུང་། ཁོང་མོས་ད་དུང་ “ཁོང་ངའི་ཁྱིམ་
དུ་མཚན་ཟས་ཐེངས་གཉིས་མཆོད་མྱོང་ཡོད་ཀྱང་ཐ་ན་ང་ལ་ཐུགས་རྗེ་ཆེ་ཞུ་
བར་ཡང་ཕེབས་མྱོང་མེད་” གསུངས་ཀྱི་འདུག་”
དེ་ནི་ངའི་ཡི་གེ་དང་ངའི་ཕྲག་དོག་ལས་ཐོན་པའི་འབྲས་བུ་རེད། ངའི་
ཕོ་མོའི་བརྩེ་དུང་ཐད་ཀྱི་གཏམ་འདོད་ལ་ཡ་ང་བའི་གནོད་འཚེ་ཕོག་སོང་།
“མདང་དགོང་ཁོང་མོ་ག་རེ་གནང་གིན་བཞུགས་སོང་ངམ་”
190



“ཁོང་མོ་གླུ་གར་ཁང་ཆེན་མོར་ཕྱིན་སོང་”
“དེ་ངས་ཤེས་ཀྱི་ཡོད། དེའི་རྗེས་ལ་”
“ནང་དུ་མཚན་ཟས་བཞེས་ཀྱིན་བཞུགས་སོང་”
“ཁོང་མོ་གཅིག་པུ་རེད་དམ”
“ ཕལ་ཆེར་རྡོ་རིམ་པའི་མི་དྲག་Gཡོང་བ་ཡོད་”
དེ་འདྲ་ཡིན་ན་ང་དང་ཁོང་མོ་འབྲེལ་ཐག་བཅད་པ་དེས་ཁོང་མོའི་གོམས་
གཤིས་ལ་འགྱུར་ལྡོག་སྤུ་ཙམ་ཡང་ཕྱིན་མེད་པ་འདྲ།
གནས་ཚུལ་དེ་འདྲ་ཐུག་དུས་མི་ལ་ལས་ཁྱེད་རང་ལ་འདི་ལྟར་བརྗོད་མི་
སྲིད་པ་སྟེ།
“ཁྱེད་རང་ལ་མི་དགའ་བའི་བུ་མོ་དེར་བསམ་བློ་གཏན་ནས་མ་གཏོང་”
ངས་ངུ་མ་དགོད་ཀྱིས་མུ་མཐུད་“ ཡོང་ང་། མཱ་ཀེ་ལི་ཐེས་ངའི་ཆེད་དུ་
ཐུགས་མི་བདེ་བ་མ་གནང་བས་ང་དགའ་པོ་ཞེ་དྲག་བྱུང”ཞེས་བརྗོད། །
“ཁོང་མོས་དེ་འདྲ་གནང་བ་ནི་འོས་ཤིང་འཚམས་པ་ཞིག་རེད།
ཁྱེད་རང་གིས་རང་ཉིད་ཀྱིས་གནང་རྒྱུའི་ཕྱག་ལས་གནང་ཟིན་པས་ཁྱེད་
རང་ཁོང་མོ་ལས་སྤྱང་བ་འདུག གང་ལགས་ཤེ་ན། བུ་མོ་དེས་ཁྱེད་རང་ལ་
དགའ་པོ་གནང་བ་དང༌། ཞལ་གདངས་ཚད་ལ་ཁྱེད་རང་གླེང་གི་འདུག ཁོང་
མོས་གླེན་པའི་ལས་ཀ་གང་ཡང་གནང་སྲིད་ཀྱི་རེད་”
“གལ་ཏེ་ཁོང་མོ་ང་ལ་དགའ་པོ་ཡོད་ན་ང་ལ་ཡིག་ལན་མི་འབྲི་བ་ག་རེ་
ཡིན་ནམ་”
“དེ་ནི་ཁོང་མོ་ཁྱེད་རང་ལ་དགའ་པོ་བྱེད་མི་རུང་བ་ཤེས་པས་རེད། སླར་
ཞུས་ན། བུད་མེད་ཚོས་སྐབས་འགར་ཕོ་མོའི་བརྩེ་དུང་ཐད་མི་གཞན་གྱིས་ཁོང་
མོ་ཚོར་མགོ་སྐོར་བཏང་ཡང་བཟོད་བསྲན་བྱེད་ཐུབ་ཀྱི་རེད། ཡིན་ནའི་ཁོང་
མོའི་སྙིང་སྡུག་ཉིན་གཉིས་བྱས་རྗེས་ཁོང་མོ་དང་ཁ་བྲལ་བའི་མི་ཞིག་གིས་ཁོང་
མོ་ཚོའི་རང་བརྩིའི་སེམས་པར་གནོད་འཚེ་རྩ་བ་ནས་གཏོང་དུ་འཇུག་གི་མ་རེད།
191



དེས་ན་ཐེངས་འདིའི་འབྲེལ་ཐག་བཅད་པའི་རྒྱུ་རྐྱེན་གང་དུ་ཡོད་ནའང་གང་
ལྟར་བུད་མེད་ཅིག་གི་རང་བརྩིའི་སེམས་པར་ཕོག་ཐུག་ཐེབས་ཀྱི་རེད། ངས་མཱ་
ཀེ་ལི་ཐེ་རྒྱུས་ངོ་ཡོད། སྲོག་ལ་ཐུག་ཀྱང་ཁོང་མོས་ཁྱེད་རང་ལ་ཡིག་ལན་འབྲི་གི་
མ་རེད་”
“དེ་འདྲ་ཡིན་ན་ང་ག་རེ་བྱེད་དགོས་རེད་དམ་”
“དེ་གར་མཚམས་ཞོག ཁོང་མོས་ཁྱེད་རང་བརྗེད་འགྲོ་བ་དང་། ཁྱེད་
རང་གིས་ཀྱང་ཁོང་མོ་བརྗེད་ཀྱི་རེད། ཁྱེད་གཉིས་ཕྱོགས་གཉིས་ཀས་སུས་སུ་
ལའང་སྐྱོན་འཛུགས་མ་གནང་”
“ཡིན་ནའི་གལ་ཏེ་ངས་ཡི་གེ་བྲིས་ནས་ཁོང་མོར་དགོངས་དག་ཞུས་ན་”
“དེ་འདྲ་རྩ་བ་ནས་གནང་མི་རུང༌། ཁོང་མོས་ཕལ་ཆེར་ཁྱེད་རང་ལ་གུ་
ཡངས་གཏོང་གི་རེད་”
ངས་ཅུང་ཟད་མ་གཏོགས་ཕུ་ལུས་ཏང་སེའི་མགུལ་ལ་འཐམ་གྲབས་བྱས།
སྐར་མ་བཅོ་ལྔ་འདས་རྗེས་ངས་ནང་ལ་ལོག་ཡོང་བ་དང་། དེ་ནས་མཱ་ཀེ་
ལི་ཐེར་ཡི་གེ་ཞིག་བྲིས་པ་ཡིན།
མི་ཞིག་གིས་ཁོ་པས་ཁ་སང་བྲིས་པའི་ཡི་གེར་འགྱོད་པ་བྱེད་བཞིན་འདུག གལ་ཏེ་
ཁྱེད་རང་གིས་ཁོ་ལ་གུ་ཡངས་མ་གནང་ན་ཁོ་སང་ཉིན་རང་པཱ་ལི་ནས་བྲལ་མཁན་རེད།
ཁོ་པ་ག་དུས་ཁྱེད་རང་གི་ཞབས་འོག་ཏུ་ཕམ་སྟེ་ཁྱེད་རང་གིས་ཁོ་པའི་འགྱོད་སེམས་ལྷུག་
གླེང་ལ་གསན་སྲིད་པ་ཤེས་འདོད་ཤིན་ཏུ་ཆེ།
ཁྱེད་རང་གིས་ག་དུས་ཁོ་པར་ཟུར་མཇལ་གནང་གི་རེད་དམ། དེ་ནི་ཁྱེད་རང་གིས་
མཁྱེན་གསལ་ལྟར་འགྱོད་བཤགས་བྱེད་དུས་ཉེ་འགྲམ་དུ་མི་གཞན་ཡོད་མི་རུང་།
ངས་ཡི་གེ་དེ་བཅད་ལྷུག་སྤེལ་མའི་མཛའ་ཡིག་དང་མཉམ་དུ་ལྡེབས་རྩིག་
བརྒྱབ་ནས་གཡོག་པོ་ཡོའོ་སཱ་དྷུ་སྐྱེལ་བར་བཏང་བ་ཡིན། ཁོས་ཡི་གེ་མཱ་ཀེ་ལི་ཐེ་
192



རང་ལ་ ཕུལ་ བས་ ཁོང་མོས་ཅུང་ ཟད་ སོང་རྗེས་ ཡིག་ལན་འབྲི་གི་ཡིན་ཞེས་
གསུངས་འདུག
ངས་ལྟོ་ཟ་དུས་ཕྱིར་ཁྱུག་ཙམ་ཕྱིན་པ་ལས་གཞན་སྒོ་ནས་ཐོན་མེད། འོན་
ཏེ་མཚན་མོའི་ཆུ་ཚོད་བཅུ་གཅིག་བར་དུའང་ང་ལ་ཁོང་མོའི་ཡིག་ལན་འབྱོར་མ་
བྱུང་། །
ང་སླར་སྡུག་བསྔལ་འདི་འདྲ་མྱོང་མི་འདོད་པས་སང་ཉིན་རང་རྡོག་ཐོན་
བྱ་རྒྱུའི་ཐག་བཅད་པ་ཡིན།
བློ་ཐག་དེ་འདྲ་བཅད་རྐྱེན་ཉལ་ཁྲིའི་སྟེང་དུ་ཉལ་ནའང་གཉིད་ཁུག་མི་
སྲིད་པས་དེས་ན་ངས་ལམ་ཆས་བསྡོག་གིན་བསྡད།
བཅོ་ལྔ།
ང་དང་ཡོའོ་སཱ་ཧྥུས་ང་རྡོག་ཐོན་བྱེད་རྒྱུའི་གྲ་སྒྲིག་ཆུ་ཚོད་གཅིག་ཙམ་བྱས་
ཤིང་། སྐབས་དེར་གློ་བུར་དུ་མི་ཞིག་གིས་ངའི་སྒོ་དྲིལ་འཐེན་བྱུང་། །
“གཟིམ་སྒོ་འབྱེད་དགོས་སམ་མི་དགོས་”ཞེས་ཡོའོ་སཱ་ཧྲུས་ང་ལ་དེ་སྐད་
དྲིས། །
ངས་ཁོ་ལ་“ཕྱེ་ཞིག་” ཅེས་བཤད་ཅིང་། སེམས་སུ་སྐབས་འདི་འདྲར་སུ་
ཞིག་ཡོང་གི་ཡོད་པ་ཡིན་ནམ་སྙམ། དེ་ནི་ང་མཱ་ཀེ་ལི་ཐེ་ཡིན་པར་ཡིད་ཆེས་བྱེད་
མི་ཕོད་པས་ཡིན། །
ཡོའོ་སཱ་ཧྥུས་ཕྱིར་འོངས་ཏེ་ང་ལ་“སྐུ་ཞབས། ལྕམ་སྐུ་ཞབས་གཉིས་རེད་
འདུག་”ཟེར། །
“ཨར་མའང་། ང་ཚོ་ཡིན་”ཞེས་དེ་གཉིས་ལས་གཅིག་གིས་དེ་སྐད་སྨྲས་
ཤིང༌། དེ་ནི་ཕུ་ལུས་ཏང་སེའི་སྐད་རེད།
ངས་གཟིམ་ཆུང་ནས་ཐོན།
ཕུ་ལུས་ཏང་སེས་ཡར་བཞེངས་ནས་ངའི་མགྲོན་སྣེ་ཁང་གི་སྒྲིག་ཆས་ཁ་
193



ཤས་དེ་ཚོར་གཟིགས་ཀྱིན་ཡོད་པ་དང༌། མཱ་ཀེ་ལི་ཐེ་ནི་ཧྲ་ཧྥ་རྐུབ་བཀྱག་ཐོག་
བསྡད་ནས་བསམ་བློ་གང་ཞིག་གཏོང་གིན་འདུག
ངས་ཡར་འཛུལ་རྗེས་ཐད་ཀར་ཁོང་མོའི་ཕྱོགས་སུ་བསྐྱོད་དེ་པུས་མོ་ས་ལ་
བཙུགས་པ་དང་འབྲེལ་ཁོང་མོའི་ཕྱག་ནས་བཟུང་ཐོག་སེམས་འགུལ་ཆེན་པོའི་
ངང་ཁོང་མོར་“ང་ལ་གུ་ཡངས་གནང་རོགས་”ཞེས་ཞུས། །
ཁོང་མོས་ངའི་དཔྲལ་བར་མཆུ་སྒྲོས་སྦྱོར་ཙམ་སྦྱོར་ཙམ་གནང་ནས་“འདི་
ནི་ངས་ཁྱེད་རང་ལ་གུ་ཡངས་ཐེངས་གསུམ་པ་བཏང་བ་ཡིན་”གསུངས།
“ང་སང་ཉིན་རང་འགྲོ་མཁན་ཡིན་” །
“ངའི་འཚམས་ཞུས་ཁྱེད་རང་གི་གཏན་འབེབས་ལ་འགྱུར་ལྡོག་གཏོང་
ཐུབ་ཀྱི་རེད་དམ། ང་ཁྱེད་རང་པཱ་ལི་ནས་བྲལ་རྒྱུར་བཀག་སྡོམ་བྱེད་པར་ཡོང་
བ་མིན། ང་ཡོང་དོན་ནི་ཉིན་པར་ཁྱེད་རང་ལ་ཡིག་ལན་འབྲི་རྒྱུའི་དུས་ཚོད་
མེད་ཁར། ང་ཁྱེད་རང་ལ་རླུང་ལངས་ཡོད་པ་ཁྱེད་རང་དགོངས་སུ་འཇུག་
འདོད་ཀྱང་མེད་པས་ཡིན། ཕུ་ལུས་ ཏང་ སེས་ང་ལ་ བཀག་སྡོམ་བྱས་བྱུང༌།
ཁོང་མོས་ཕལ་ཆེར་ངས་ཁྱེད་རང་ལ་ཐུགས་སུན་བཟོ་གི་རེད་གསུང་གི་འདུག”
“ཁྱེད་རང་། ང་ལ་སུན་པོ་བཟོ་བ། ཁྱེད་རང་། མཱ་ཀེ་ལི་ཐེ། བཟོ་སྲིད་
དམ་”
ཕུ་ལུས་ཏང་སེས་“ལོས་བཟོ། ཕལ་ཆེར་ཁྱེད་རང་གི་གཟིམ་ཁང་དུ་བུད་
མེད་ཅིག་ཡོད་ཀྱི་རེད། ཁོང་མོས་སླར་བུད་མེད་གཉིས་ཡོང་བ་མཐོང་ཚེ་ལས་
སླ་པོར་ཞོག་གི་མ་རེད་”ཟེར།
ཕུ་ལུས་ཏང་སེས་ཁོང་མོའི་ལྟ་བ་ལེགས་པོ་དེ་བརྗོད་དུས་མཱ་ཀེ་ལི་ཐེས་
གཟབ་ནན་ངང་ང་ལ་ལྟ་གིན་འདུག
ངས་“ མཛའ་བརྩེ་ལྡན་པའི་ཕུ་ལུས་ཏང་སེ་ལགས། ཁྱེད་རང་དངོས་
གནས་བབ་ཅོལ་སྨྲ་གི་འདུག”ཅེས་ལན་བཏབ་པ་ཡིན། །
“ཁྱེད་ རང་ གི་ གཟིམ་ ཁང་ འདི་ བཀོད་ སྒྲིག་ མཛེས་ པོ་ ཞེ་ དྲག་ གནང་
194



འདུག”ཅེས་ཕུ་ལུས་ཏང་སེས་སྐད་ཆར་ཧོབ་ཐོབ་བརྒྱབ་སྟེ་“ ང་ཚོས་ཁྱེད་རང་
གི་གཟིམ་ཆུང་ལ་བལྟས་ན་འགྲིག་གི་རེད་དམ”ཟེར། །
“འགྲིག་གི་རེད་”
ཕུ་ལུས་ཏང་སེ་ངའི་གཟིམ་ཆུང་ནང་དུ་འཛུལ་ཅིང་། དེ་ནི་ཁོང་མོ་ངའི་
གཟིམ་ཆུང་ལ་གཟིགས་སྐོར་གནང་མཁན་མིན་པར་ཁོང་མོའི་ད་གིན་གྱི་བཀའ་
མོལ་ནོར་འཛོལ་དེ་འགེབས་རྒྱུའི་ཆེད་དུ་རེད། དེས་ན་མཱ་ཀེ་ལི་ཐེ་དང་ང་
གཅིག་པུར་ལུས། །
ངས་ཁོང་མོར་“ ཁྱེད་རང་ཕུ་ལུས་ཏང་སེ་ཁྲིད་ཕེབས་དོན་ག་རེ་ཡིན་”
ཞེས་དྲིས།
“ཟློས་གར་ལྟ་སྐབས་ཁོང་མོས་ང་ལ་ཕེབས་རོགས་གནང་བྱུང༌། དེས་མ་
ཚད་ང་འདི་ནས་བྲལ་དུས་རོགས་པ་ཞིག་ཀྱང་དགོས་ཀྱི་རེད་”
“ང་འདི་གར་མི་འདུག་གམ” ་
“འདུག ཡིན་ནའི་གཅིག་ནས་ང་ཁྱེད་རང་ལ་སུན་པོ་བཟོ་འདོད་མེད་
པ་དང༌། གཉིས་ནས་ཁྱེད་རང་ངའི་སྒོ་རྩར་སླེབས་སྐབས་ ཐོག་སྟེང་དུ་ངའི་
ནང་ལ་ཕེབས་རྒྱུའི་རེ་བ་འདོན་ངེས་ཡིན་པ་ངས་ཐག་བཅད་ཆོག ཡིན་ནའི་
ངས་མོས་མཐུན་བྱེད་མི་ཐུབ། ང་ནི་ངས་མོས་མཐུན་མ་བྱས་པའི་རྐྱེན་གྱིས་
ཁྱེད་རང་ང་དང་ཞལ་གྱེས་དུས་སླར་ཁྱེད་རང་ལ་ང་ལ་ཁག་དཀྲི་རྒྱུའི་དབང་ཆ་
ཞིག་ཡོད་དུ་འཇུག་འདོད་མེད་”
“བྱས་ན་ཁྱེད་རང་ང་ལ་སྣེ་ལེན་གནང་མི་ཐུབ་པ་ག་རེ་ཡིན་ནམ་”
“དེ་ནི་ང་ལ་ལྟ་སྲུང་ནན་པོ་བྱེད་མཁན་ཡོད་པས་ལྷོད་གཡེང་ཅུང་ཤོར་ན་
ཆག་སྒོ་ཆེན་པོ་བཟོ་གི་རེད་”
“རྒྱུ་མཚན་དེ་ཁོ་ན་རེད་དམ་”
“གལ་ཏེ་རྒྱུ་མཚན་གཞན་ཡོད་ན་ངས་ཁྱེད་རང་ལ་ཞུ་གི་རེད། ང་གཉིས་
ཀྱི་བར་ལ་གསང་བ་གང་ཡང་མེད་”
195



“ཝ་ཡེ། མཱ་ཀེ་ལི་ཐེ་ལགས། ང་ཁྱེད་རང་ལ་བཀའ་མོལ་བསྐོར་ནས་ཞུ་
འདོད་མེད། དྲང་པོ་གསུངས་དང་། ཁྱེད་རང་ཡང་སྙིང་ང་ལ་དགའ་པོ་ཡོད་
དམ་”
“དགའ་པོ་ཞེ་དྲག་ཡོད་”
“འོ་ན་ཁྱེད་རང་ང་ལ་མགོ་སྐོར་གཏོང་དགོས་དོན་ག་རེ་ཡིན་”
“ངའི་གྲོགས་པོ། གལ་ཏེ་ང་མི་དྲག་གང་ཞིག་གི་ལྕམ་སྐུ་ཞབས་ཡིན་པ་
དང༌། ང་ལ་ལོ་ཕོགས་ལི་ཧྲི་ཁྲི་ཉི་ཤུ་ཡོད་ཅིང་། ངས་ཁྱེད་རང་གི་ཟུར་བཟའ་
བྱས་རྗེས་སླར་ཟུར་བཟའ་གཞན་ཞིག་བཙལ་ཚེ་ངས་ཁྱེད་རང་ལ་མགོ་སྐོར་
གཏོང་དགོས་དོན་གང་ཡིན་པ་ཕལ་ཆེར་ང་ལ་འདྲི་རྒྱུའི་དབང་ཆ་ཁྱེད་རང་ལ་
ཡོད་ཀྱི་རེད། ཡིན་ནའི་ང་ནི་མཱ་ཀེ་ལི་ཐེ་ཀཱ་ཏི་ཨས་ཡིན་པས་ང་ལ་ཡོད་པ་ནི་ཧྥ་
ལའང་ཁྲི་བཞིའི་བུ་ལོན་ཡིན། ང་ལ་དངུལ་སྐར་མ་གཅིག་གི་རྒྱུ་ནོར་ཡང་མེད་
པ་མ་ཟད། ད་དུང་ལོ་རེར་ཧྥ་ལའང་ཁྲི་བཅུ་གཏོར་དགོས་ཀྱི་ཡོད། དེས་ན་
ཁྱེད་རང་གིས་བཏོན་པའི་དྲི་བར་སྙིང་པོ་སྤུ་ཙམ་ཡང་མེད་པས་ངས་ཁྱེད་རང་
ལ་ལན་བརྒྱབ་ཀྱང་དཀའ་ལས་ཁག་རོགས་རེད་”
“ངོ་མ་དེ་འདྲ་རེད་”ཅེས་ངས་མགོ་མཱ་ཀེ་ལི་ཐེའི་པུས་མོར་གཏུགས་ནས་
“ཡིན་ནའི་ང་ཁྱེད་རང་ལ་ཧ་ཅང་དགའ་པོ་ཡོད”ཅེས་བརྗོད་པ་ཡིན།
“འོ་ན་ངའི་གྲོགས་པོ། ཁྱེད་རང་ང་ལ་དགའ་པོ་ཉུང་ཙམ་དང༌ ཤེས་
རྟོགས་མང་ཙམ་གནང་དང་། ཁྱེད་རང་གི་ཡི་གེས་ང་ཧ་ཅང་སྐྱོ་པོ་བཟོས་བྱུང་།
གལ་ཏེ་ངའི་མི་ལུས་འདི་རང་དབང་ཡིན་ན་ངས་ཁ་ཉིན་ནས་རྡོ་རིམ་པའི་མི་
དྲག་ལ་སྣེ་ལེན་ཞུ་གི་མ་རེད། གལ་སྲིད་སྣེ་ལེན་ཞུས་ཀྱང་ཁྱེད་རང་གིས་ད་གིན་
ང་ལ་ དགོངས་ པ་ དྭངས་ པ་ བྱེད་ རོགས་ གསུངས་ པ་ ལྟར་ ང ས་ ཁྱེད་ རང་ལ་
དགོངས་པ་དྭངས་པ་གནང་རོགས་ཞུ་བར་བཅར་སྲིད་པ་མ་ཟད། རྗེས་མ་ཁྱེད་
རང་ཕུད་ང་ལ་ཟུར་བཟའ་གཞན་ཡོད་མི་སྲིད། སྐབས་ཤིག་ངའི་སེམས་ལ་ང་
ལ་ཕལ་ཆེར་ཟླ་བ་དྲུག་རིང་འཇམ་ཐིང་གི་བདེ་སྐྱིད་ཐོབ་ཀྱི་རེད་སྙམ་ཡང་ཁྱེད་
196



༣
ག
，
རང་གི་ཐུགས་ལ་མེད་ཅིང་། ཐབས་ཤེས་ག་རེ་སྤྱད་པ་ཡིན་གཅིག་ཁྱེད་རང་
གིས་མ་ཁྱེན་ འདོད་ གནང་ གི་ ཡོད་ པ་ རེད། ཨ་ཙི། དཀོན་ མཆོག་ མཁྱེན།
ཐབས་ཤེས་ག་རེ་སྤྱད་པ་ད་དུང་འདྲི་དགོས་སམ། ངས་ཐབས་ཤེས་དེ་སྤྱོད་
དུས་བློས་གཏོང་བྱས་པ་དེ་ཚོ་ཁྱེད་རང་གི་ བསམ་ཡུལ་ལས་ཀྱང་མང་གི་རེད།
མ་གཞི་ངས་ཁྱེད་རང་ལ་ང་ལ་ཧྥ་ལའང་ཁྲི་པ།ཉེས་དགོས་མཁོ་འདུག་ཅེས་བཤད་
ཆོག་པ་སྟེ། མིག་སྔར་ཁྱེད་རང་་ང་ལ་་ད གལ་པོ་གནང་བཞིན་ཡོད་པས་ ཕལ་
ཆེར་ཁྱེད་རང་གིས་འཚོལ་ཐུབ་པ་དང་། རྗེས་སུ་ཕལ་ཆེར་ཁྱེད་རང་གིས་ང་ལ་
དམོད་མོ་འདེབས་ཀྱི་རེད། ང་ཁྱེད་རང་ལ་རྙོག་དྲ་གང་ཡང་བཟོ་འདོད་མེད།
ངས་ཁྱེད་རང་ལ་བཅངས་པའི་ཤ་ཚ་དེ་ཁྱེད་རང་གིས་མཁྱེན་གྱི་མི་འདུག གང་
ཡིན་ཟེར་ན། དེ་ནི་ངའི་སེམས་ཁུར་ཡིན། ང་ཚོ་བུད་མེད་འདི་རིགས་ལ་ད་
དུང་རྒྱུ་འབྲས་ཅུང་ཟད་ཡོད་དུས་ང་ཚོས་བཤད་པའི་སྐད་ཆ་དང་ང་ཚོས་བྱས་
པའི་ལས་ཀ་ཚང་མར་དོན་སྙིང་གཏིང་ཟབ་ལྡན་ཡོད། དེ་ནི་བུད་མེད་པ་ཞཚད་
གྱིས་རྟོགས་མི་ཐུབ། དེར་བརྟེན་ངས་ཡང་བསྐྱར་ཁྱེད་རང་ལ་ལན་གཅིག་ཞུ་ཇི་
ཡིན; མཱ་ཀེ་ལི་ཐེ་ཀཱ་ཏི་ཨས་ཀྱི་ངོས་ནས་བཤད་ན་མོས་ཁྱེད་རང་གི་ས་ནས་
དངུལ་མི་ལེན་ལ། བུ་ལོན་ཡང་གཙང་འཇལ་ཐུབ་པའི་ཐབས་ཤེས་ཤིག་རྙེད་པ་
དེ་ནི་ཁྱེད་རང་ལ་ཤ་ཚ་བྱས་པ་ཞིག་ཡིན་པས་ཁྱེད་རང་ཁུ་སིམ་པོའི་ངང་ལོངས་
སྤྱོད་གནང་ན་འགྲིག གལ་ཏེ་ཁྱེད་རང་གིས་དེ་རིང་གཞི་ནས་ང་ངོ་མཁྱེན་ཡོད་
ན་ངས་ཁྱེད་རང་ལ་ཁས་ལེན་ཞུས་པའི་དོན་བྱས་ཁྱེད་རང་ལ་བདེ་སྐྱིད་ཆེན་པོ་
ཐོབ་པའི་ཚོར་སྣང་ཡོང་ངེས་པས་ཁྱེད་རང་གིས་ཀྱང་ང་ལ་ཁ་ཉིན་བྱ་བ་ག་རེ་
བྱས་པ་འདྲི་རྩད་གནང་གི་མ་རེད། སྐབས་འགར་ང་ཚོས་ལུས་པོ་བློས་གཏོང་
བྱས་ཏེ་སེམས་ཁམས་ཀྱི་འདོད་པ་མི་བསྐོང་ཀ་མེད་རེད། འོན་ཏེ་སེམས་ཁམས་
ཀྱི་འདོད་ཁེངས་དེ་ཡང་ཤོར་རྗེས་ང་ཚོར་དེ་བས་སྡུག་བསྔལ་ཆེ་བའི་ཚོར་སྣང་
སྐྱེ་གི་འདུག”
ངས་བསྔགས་བརྗོད་ཀྱི་སེམས་པའི་ཐོག་ནས་མཱ་ཀེ་ལི་ཐེར་ཉན་བལྟ་བྱས་
197
བ



པ་ཡིན། ང་མི་ཡུལ་ཁམས་ཀྱི་ཕུལ་བྱུང་མི་སྣ་དེ་བསམ་བློར་འཁོར་དུས་དེ་སྔོན་
ངས་ཁོང་མོའི་རྐང་པར་མཆུ་སྒྲོས་སྦྱོར་རྒྱུའི་རེ་བ་སྐོམ་པ་ཆུ་འདོད་ལྟར་བྱས་པ་
དང་། ད་ལྟ་ཁོང་མོས་རང་ཉིད་ཀྱི་སེམས་ཁམས་ང་ལ་བསྟན་པ་མ་ཟད། ང་
ཁོང་མོའི་འཚོ་བའི་ནང་གི་ཁོངས་མིར་བཅུག་མོད། འོན་ཏེ་ད་ལྟ་ང་དེ་ཙམ་ལ་
ཡིད་མི་ཚིམས་པས་ངས་རང་གིས་རང་ལ་མིའི་རིགས་ཀྱི་འདོད་རྔམ་ལ་ཡང་སྙིང་
རྫོགས་མཐའ་ཡོད་མེད་འདྲི་དགོས་བྱུང་། ངའི་རྨི་ལམ་དེ་མགྱོགས་པོ་དེ་འདྲ་
མངོན་དུ་འགྱུར་ཡང་ངས་ད་དུང་མགོ་ཐར་དཔུང་འཇུག་བྱས་འདུག
“དེ་དངོས་གནས་ཡིན་”ཞེས་ཁོང་མོས་མུ་མཐུད་“ང་ཚོ་ལས་དབང་གིས་
བཀོད་པ་ གཏོང་བའི་བུད་མེད་འདི་ ཚོར་ ཡ་ མཚན་ཆེ་བའི་འདུན་ པ་ དང་།
བསམ་ཡུལ་ལས་འདས་པའི་ཕོ་མོའི་བརྩེ་དུང་ཅུང་ཟད་ཡོད་པ་རེད། ང་ཚོས་
སྐབས་འགར་དོན་ཞིག་དང༌། སྐབས་འགར་ཡང་དོན་གཞན་ཞིག་གི་ཆེད་དུ་
ལུས་པོ་མི་ལ་སྤྲོད་ཀྱི་ཡོད། མི་ལ་ལས་ང་ཚོའི་ཆེད་དུ་ཁྱིམ་ཐོར་ནོར་བརླག་བྱས་
ཀྱང་གང་ཡང་མ་ཐོབ་པ་དང༌། ཡང་མི་ལ་ལས་མེ་ཏོག་ཆུན་པོ་གཅིག་ཁོ་ན་ལས་
མ་བཏང་ཡང་ང་ཚོ་ ཐོབ་ཀྱི་རེད། ང་ཚོས་ གནས་ སྐབས་ཀྱི་ དགའ་སྣང་ལ་
བརྟེན་ནས་རང༌སྣང་གང་དྲན་བྱེད་ཀྱི་རེད། དེ་ནི་ང་ཚོར་ དབང་ བའི་སྐྱོ་
བསངས་གཅིག་པུ་དེ་དང་ཁ་གཡར་ས་གཅིག་པུ་དེ་རེད། ངས་ལུས་པོ་ཁྱེད་
རང་ལ་བཅོལ་བ་དེ་སུ་ཞིག་ལས་ཀྱང་མགྱོགས་པ་ཡོད། དེ་ངས་ཁྱེད་རང་ལ་
མནའ་བསྐྱལ་ཆོག གང་ཡིན་ཟེར་ན། ཁྱེད་རང་གིས་ང་ཁྲག་སྐྱུག་པ་གཟིགས་
དུས་ངའི་ལག་ནས་བཟུང་བ་མ་ཟད། ད་དུང་སྤྱན་ཆབ་ཀྱང་སིལ་གཱནང་བ་
རེད། ཁྱེད་རང་ནི་དངོས་གནས་ང་ལ་ཤ་ཚ་གནང་མཁན་གཅིག་པུ་དེ་ཡིན།
ངས་ཁྱེད་རང་ལ་དགོད་བྲོ་བའི་གཏམ་ཞིག་ཞུས་ཆོག དེ་སྔོན་ང་ལ་ཁྱི་ཆུང་
ཆུང་ཞིག་ཡོད། ཁྱི་དེས་ང་གློ་རྒྱག་དུས་རྟག་པར་ཡིད་སྐྱོ་བའི་ཚུལ་གྱིས་ང་ལ་ལྟ་
གི་ཡོད། དེ་ནི་ངས་དགའ་པོ་བྱེད་མྱོང་བའི་སྲོག་ཆགས་གཅིག་པུ་དེ་རེད།
“ཁྱི་དེ་ཤི་དུས་ང་ཨ་མ་ལགས་གྲོངས་པ་ལས་ཀྱང་སེམས་སྡུག་ཆེ་བའི་ངང་
198



ངུ་དགོས་བྱུང༌། ངས་ཨ་མའི་ཉེས་རྡུང་དང་དམོད་མོ་ལོ་བཅུ་གཉིས་འཁུར་བ་
ཡིན། དེ་འདྲ་བྱས་ནས་ང་ངའི་ཁྱི་ལ་དགའ་བ་དང་མཚུངས་པར་ཁྱུག་ཙམ་ལ་
ཁྱེད་རང་ལ་དགའ་བར་གྱུར་བྱུང༌། གལ་ཏེ་སྐྱེས་པ་ཚང་མས་སྤྱན་ཆབ་ཀྱིས་
གང་ཞིག་ཐོབ་ཐུབ་པ་མཁྱེན་ན་ཁོང་ཚོར་དེ་བས་མི་ཚོའི་དགའ་སྣང་ཐོབ་ཐུབ་
པ་དང་། ང་ཚོས་ཀྱང་འདི་ལྟར་ཁོང་ཚོའི་དངུལ་དང་རྒྱུ་ནོར་གཏོར་གྱི་མ་རེད།
“ཁྱེད་རང་གི་ཕྱག་ཡིག་དེས་ཁྱེད་རང་གི་ ཞལ་ རིས་ངོ་མ་ ཕྱིར་བཏོན་
འདུག ཕྱག་ཡིག་དེས་ཁྱེད་རང་གི་ཐུགས་ནང་དུ་གསལ་པོ་རྩ་བ་ནས་མཁྱེན་གྱི་
མེད་པ་ང་ལ་གསལ་བཤད་གནང་བྱུང་། ངས་ཁྱེད་རང་ལ་བཅངས་པའི་ཕོ་
མོའི་བརྩེ་དུང་གི་ངོས་ནས་ཞུས་ན་ཁྱེད་རང་གིས་ང་ལ་ངན་པ་ག་རེ་གནང་ཡང་
ཕྱག་ཡིག་དེས་ང་ལ་ཕོག་ཐུག་བཏང་བ་ལས་ངན་པ་མ་བྱུང༌། དེ་ནི་ཕྲག་དོག་གི་
འབྲས་བུ་ཡིན་པའི་དབང་དུ་བཏང་ན་དེ་ཡང་དངོས་གནས་རེད། ཡིན་ནའི་
ཕྲག་དོག་དེ་རིགས་ནི་དགོད་བྲོ་བ་ཞིག་རེད་ལ། རྩུབ་སྤྱོད་ཀྱང་ཞེ་དྲག་རེད།
ང་ལ་ཁྱེད་རང་གི་ཕྱག་ཡིག་འབྱོར་དུས་ངའི་ལུས་ཕུང་བདེ་པོ་གཏན་ནས་མེད།
མ་གཞི་བྱས་ན་ངས་ཉིན་དགུང་ཁྱེད་རང་ལ་བལྟ་བར་ཡོང་སྟེ་ཁྱེད་རང་དང་
མཉམ་དུ་ཞལ་ལག་མཆོད་རྩིས་ཡོད། ཁྱེད་རང་མཇལ་རྗེས་ངས་གཞི་ནས་ངའི་
ཀླད་པའི་ནང་རྒྱུན་དུ་འཁྲིལ་བའི་བསམ་ཚུལ་དེ་དག་དོར་ཐུབ། ཡིན་ནའང་
ཁྱེད་རང་ངོ་མ་ཤེས་གོང་དོན་དེ་ཚོར་ངས་སྣང་བ་གཏན་ནས་གཏོང་གི་མེད། །
“མ་ཟད་”ཅེས་མཱ་ཀེ་ལི་ཐེས་མུ་མཐུད་སྨྲས་པར་“ངས་ཁྱེད་རང་ཁོ་ནའི་
མདུན་དུ་ལྷག་བསམ་ཟོལ་མེད་ཀྱིས་ཅི་ཡང་གླེང་ཆོག་པའི་ཡིད་ཆེས་བྱེད་ཀྱི་ཡོད།
ང་ལྟ་བུའི་བུ་མོར་འཁྲིལ་ནས་སྡོད་མཁན་གྱི་མི་དེ་ཚོ་ཚང་མ་ཁོང་མོ་ཚོའི་སྐད་ཆ་
ཚིག་རེ་རེའི་མཐིལ་རྟོགས་པ་བྱེད་རྒྱུར་དགའ་པོ་ཡོད་པ་དང་། ཁོང་མོ་ཚོའི་
སྣང་མེད་ཀྱི་བྱ་སྤྱོད་ལས་གང་ཞིག་འཚོལ་དགོས་བསམ་གྱི་ཡོད་པ་རེད། ང་
ཚོར་གྲོགས་པོ་ལོས་མེད། ང་ཚོར་ཡོད་པ་ནི་ཚང་མ་རང་ཁེ་རང་ཕན་ལ་བརྩོན་
པའི་སྙིང་སྡུག་འབའ་ཞིག་རེད། ཁོ་ཚོས་ང་ཚོའི་ཆེད་དུ་རྒྱུ་དངུལ་གཏོར་བ་
199



.:::
ཡིན་ཟེར་ཡང་དོན་དངོས་ཐོག་དེ་འདྲ་རྩ་བ་ནས་མིན་པར་ཁོ་ཚོ་རང་ཉིད་ཀྱི་
གཏམ་འདོད་ཀྱི་ཆེད་དུ་རེད། །
“མི་དེ་རིགས་ནི་ཁོ་ཚོ་སེམས་པ་སྐྱིད་དུས་ང་ཚོས་ཀྱང་ངེས་པར་དུ་སེམས་
པ་སྐྱིད་པོ་བྱེད་དགོས་པ་དང་། ཁོ་ཚོ་མཚན་ཟས་མཆོད་དུས་ང་ཚོར་ངེས་པར་
དུ་སེམས་ནུས་ཆེན་པོ་ཡོད་དགོས། ཁོ་ཚོ་དོགས་པ་སྐྱེ་དུས་ང་ཚོས་ཀྱང་དོགས་
པ་སྐྱེ་དགོས། ང་ཚོ་བུད་མེད་འདི་ཚོར་རྒྱུ་འབྲས་གང་ཡང་ཡོད་མི་རུང་། དེ་ལྟ་
མིན་ན་གཞན་གྱིས་དམོད་མོ་འདེབས་པ་དང་འཕྱ་སྨོད་བྱེད་ཀྱི་རེད།
“ང་ཚོ་སེམས་བསམ་པས་བར་སྣང་ལ་རྟ་རྒྱུགས་འདོད་ཀྱང་དོན་དམ་
པས་སྦར་མཐིལ་ལ་སོ་མི་ཐེབས་པར་གྱུར་ཟིན། ད་ང་ཚོ་མི་མིན་པར་སྲོག་མེད་
པའི་དངོས་པོ་ཙམ་རེད། ཁོ་ཚོའི་ཆེད་དུ་ངོ་སོ་བརྩོན་ལེན་བྱེད་དུས་ང་ཚོ་གོང་
དུ་འཇོག་པ་དང༌། ཁོ་ཚོའི་གུས་བཀུར་ཐོབ་དགོས་དུས་ང་ཚོ་མཇུག་མཐར་
འབུད་ཀྱི་རེད། ང་ཚོར་གྲོགས་མོ་ཁ་ཤས་ཡོད། ཡིན་ནའང་ཕུ་ལུས་ཏང་སེ་ལྟ་
བུའི་བུད་མེད་ཤ་སྟག་རེད། ཁོང་མོ་ཚོ་ཡང་དེ་སྔ་སྨད་འཚོང་མ་ཡིན་པ་དང་།
ལོངས་སྤྱོད་བྱེད་རྒྱུ་ལང་ལ་ཤོར་ཡོད་པ་རེད། འོན་ཀྱང་ད་ལྟ་ལོ་ན་རྒས་ཏེ་དེ་
ལྟར་བྱེད་མི་ཐུབ་པས་དེས་ན་ཁོང་མོ་ཚོ་ང་ཚོའི་གྲོགས་མོར་འགྱུར་བ་དང་། དེ་
བས་ང་ཚོའི་ཟས་མགྲོན་ལ་འགྱུར་བ་མ་ཟད། ཁོང་མོ་ཚོའི་མཛའ་སེམས་དེ་ཐ་
ན་བཙན་གྱིས་འདོན་པའི་གནས་སུ་གྱུར་ཡོད། འོན་ཏེ་སྒེར་མེད་ཀྱི་ཚད་ལ་
ནམ་ཡང་སླེབས་ཐུབ་ཀྱི་མ་རེད། ཁོང་མོ་ཚོས་རྒྱུན་དུ་ཁྱེད་རང་ལ་དངུལ་ཇི་
ལྟར་རག་རྒྱུའི་ཐབས་ཤེས་འདོན་གྱི་རེད། ཁོང་ཚོར་ཇུས་འདོན་དེ་ནས་གོན་
ཆས་དང་རྒྱན་ཆ་ཁ་ཤས་རག་ཐུབ་པ་དང༌། རྒྱུན་དུ་ང་ཚོའི་ཤིང་རྟ་འཁོར་ལོར་
བསྡད་དེ་ཕྱི་ལ་འཆམ་པར་འགྲོ་རྒྱུ་བྱུང་བ། ང་ཚོའི་ཟུར་བཞུགས་ཁང་ནང་དུ་
བསྡད་དེ་ཟློས་གར་ལ་བལྟ་རྒྱུ་བྱུང་ཚེ་ང་ཚོར་ཟུར་བསྟེན་ཁྱོ་བོ་བཅུ་གྲངས་ཡོད་
ཀྱང་ཁོང་མོ་ཚོས་ཐེ་ཇུས་བྱེད་ཀྱི་མ་རེད། ཁོང་མོ་ཚོས་ང་ཚོས་ཉིན་གོང་མར་
བེད་སྤྱོད་བྱས་པའི་མེ་ཏོག་འཁྱེར་འགྲོ་བ་དང་། ང་ཚོའི་ ཁའེ་སི་མི་སྟོད་ལྷ་
200
2



གཡར་ནས་གོན་གྱི་རེད། དོན་ཆུང་ཏིལ་འབྲུ་ཙམ་ཡིན་ནའང་ཁོང་མོ་ཚོས་ང་
ཚོར་ཐུགས་རྗེ་ལེགས་འབུལ་ལྡབ་འགྱུར་དགོས་པའི་རེ་བ་འདོན་གྱི་རེད། དེ་
མིན་ན་ཁོང་མོ་ཚོས་ང་ཚོར་ཞབས་ཕྱི་ཞུ་གི་མ་རེད། ཉིན་དེའི་དགོང་མོ་ཁྱེད་
རང་གིས་ཀྱང་དངོས་སུ་གཟིགས་པ་མ་རེད་དམ། ཕུ་ལུས་ཏང་སེས་ང་ལ་ཧྥ་
ལའང་དྲུག་སྟོང་འཁྱེར་ཡོང་བ་དེ་ངས་ཁོང་མོ་གུང་རིམ་པའི་མི་དྲག་གི་ས་ནས་
ལེན་པར་བཏང་བ་ཡིན། ཁོང་མོས་ངའི་ས་ནས་ཧྥ་ལའང་ལྔ་བརྒྱ་གཡར་སོང་།
དངུལ་དེ་དག་གི་སྐྱིན་ཚབ་ཁོང་མོས་ནམ་ཡང་སྤྲོད་ཀྱི་མ་རེད། ཡང་མིན་ན་ང་
ལ་ཤུབས་ནས་ཕྱིར་འདོན་མི་ཕོད་པའི་ཞྭ་མོ་ཁ་ཤས་སྤྱོད་ཀྱི་རེད། །
“དེར་བརྟེན་ང་ཚོའམ་ཡང་ན་ང་ལ་ཆ་བཞག་ན་བདེ་བ་ཞིག་ཡོད་དགོས་
ངེས་རེད། དེ་ནི་གནས་བབ་མཐོ་བའི་སྐྱེས་པ་ཞིག་འཚོལ་རྒྱུ་དེ་ཡིན། ང་ལྟ་
བུའི་སྐྱོ་སྣང་ཆེ་ཞིང་དྲན་རྒྱུ་མང་བ་དང༌། ཉིན་མཚན་ལྟོས་མེད་ནད་ཡམས་
ཀྱིས་མནར་བའི་མིའི་བདེ་སྐྱིད་གཅིག་པུ་དེ་ནི་དེ་ཁོ་ན་རེད། ངས་འཚོལ་རྒྱུའི་
མི་དེ་ངའི་འཚོ་བའི་སྐོར་ལ་སྐད་ཆ་མི་འདྲི་བ་མ་ཟད། བརྩེ་དུང་ཆེ་ཞིང་འདོད་
སྲེད་ཆུང་བའི་སྙིང་སྡུག་ཅིག་ཡིན་དགོས། ངས་དེ་སྔ་མི་དེ་རྙེད་མྱོང་། དེ་ནི་
གུང་རིམ་པའི་མི་དྲག་རེད། ཡིན་ནའི་གུང་རིམ་པའི་མི་དྲག་དགུང་ལོ་མཐོ་
བས་ང་ལ་སྲུང་སྐྱོབ་གནང་མི་ཐུབ་ལ། སེམས་གསོ་ཡང་གནང་མི་ཐུབ། ངས་
ཐོག་མར་ཁོང་གིས་ང་ལ་བཀོད་སྒྲིག་གནང་བའི་འཚོ་བ་དང་ལེན་བྱེད་ཐུབ་ཀྱི་
རེད་བསམས་བྱུང་། ཡིན་ནའི་ཁྱེད་རང་གིས་གསུངས་ན་ང་གང་འདྲ་བྱེད་
དགོས་རེད་དམ། ང་ངོ་མ་སུན་སྣང་ཆེན་པོ་སྐྱེ་གི་འདུག དཔེར་ན། མི་གང་
ཞིག་མནར་གཅོད་ཁོ་ནའི་འོག་ཏུ་ཤི་རྒྱུ་ལས་ལ་བསྐོས་ཡོད་ཚེ་མེའི་དཀྱིལ་དུ་
མཆོངས་ནས་འཚིག་ཤི་རྒྱག་པའམ་སོལ་རླུང་གིས་བརྣངས་ནས་ཤི་བ་གཉིས་
གཅིག་པ་མ་རེད་དམ།
“དེ་དུས་ང་ལ་ཁྱེད་རང་ཐུག་བྱུང་། ཁྱེད་རང་ལོ་ན་གཞོན་པ་དང་།
སེམས་རྩ་འཁོལ་བ། སྤྲོ་སྣང་ཆེ་བ་བཅས་མཆིས་པས་ངས་ཁྱེད་རང་ཕྱི་ཚུལ་སྤྲོ་
201



ཡང་སེམས་ཁམས་སྐྱོ་སྣང་ལྡན་པའི་ངའི་འཚོ་བའི་ནང་འཚོལ་བའི་མི་དེར་
འགྱུར་ན་སྙམ་བྱུང་། ང་ཁྱེད་རང་ལ་དགའ་བ་དེ་ད་ལྟའི་མི་དེ་མིན་པར་རྗེས་མ་
འགྱུར་དགོས་པའི་མི་དེ་རེད། ཁྱེད་རང་གིས་མི་སྣ་དེ་ཁས་ལེན་མ་གནང་ཞིང༌།
མི་སྣ་དེ་ཁྱེད་རང་ལ་འཚམ་པོ་མེད་པའི་ངོས་འཛིན་གནང་ནས་རྩ་བ་ནས་ཁས་
ལེན་མ་གནང་བ་རེད། དེས་ན་ཁྱེད་རང་ཡང་སྙིང་སྡུག་སྤྱིར་བཏང་ཞིག་ཡིན་
པས་ཁྱེད་རང་མི་གཞན་ལྟར་ང་ལ་དངུལ་སྤྲད་དེ་སླར་དོན་དེ་ཚོ་གླེང་མི་དགོས་”
གསལ་བཤད་རིང་པོ་དེ་གསུངས་ཚར་རྗེས་མཱ་ཀེ་ལི་ཐེ་ངལ་བས་བརྡུངས་
ཏེ་ཧྲ་ཧྥ་རྐུབ་སྟེགས་ཀྱི་རྒྱབ་བསྙེས་ལ་བསྙེས་ནས་བསྡད་ཅིང་བར་མཚམས་མེད་
པའི་གློ་ཆུང་དག་བཟོད་རྗེས་ལག་རས་ཀྱིས་མཆུ་བཀབ་པ་དང༌། ཐ་ན་མིག་
ཀྱང་བཀབ་སོང་། །
ངས་“དགོངས་པ་མ་ཚོམས། དགོངས་པ་མ་ཚོམས། ངས་ཚང་མ་ཤེས་
སོང་། ཡིན་ནའི་ང་ཁྱེད་རང་གི་གཏམ་དེ་ཚོར་ཉན་འདོད་ཡོད། ངའི་སྙིང་གི་
ནོར་བུ། ང་ཚོ་དོན་གཅིག་ཁོ་ན་བློ་ལ་བཟུང་ནས་གཞན་རྣམས་རྣ་རྒྱབ་ཀྱི་རླུང་
བུར་གཏོང་དང་། དེ་ནི་ང་ཚོ་ནམ་ཡང་ཁ་མ་བྲལ་བ་བྱེད་རྒྱུ་དེ་རེད། ང་ཚོ་ད་
དུང་ལོ་ན་ཆུང་བས་ཕན་ཚུན་དགའ་དགའ་སྤྲོ་སྤྲོ་གནང་དགོས།
“མཱ་ཀེ་ལི་ཐེ་ལགས། ཁྱེད་རང་ང་ལ་ག་རེ་གནང་ཡང་འགྲིག ང་ནི་ཁྱེད་
རང་གི་བྲན་གཡོག་ཡིན་པ་དང༌། ཁྱེད་རང་གི་ཁྱི་ཡིན། ཡིན་ནའི་ཁྱེད་རང་
གིས་དཀོན་མཆོག་གི་ཞལ་ལ་གཟིགས་ཏེ་ངས་བྲིས་པའི་ཡི་གེ་དེ་དབྲལ་ནས་ང་
སང་ཉིན་འགྲོ་རུ་མ་འཇུག་དང༌། དེ་འདྲ་མིན་ན་ང་ཤི་གི་རེད་” ཅེས་དུང་དུང་
ངང་སྨྲས་པ་ཡིན། །
མཱ་ཀེ་ལི་ཐེས་ངས་ཁོང་མོར་ཕུལ་བའི་ཡི་གེ་དེ་སྟོད་གོས་ཀྱི་ཨམ་ཕྲག་ནས་
བཏོན་ཏེ་ང་ལ་སྤྲད་ཅིང་། བརྗོད་དཀའ་བའི་འཛུམ་ཞིག་དམུལ་བཞིན་དུ་ང་
ལ་“གཟིགས་དང་། ངས་ཡི་གེ་འཁྱེར་ཡོད་”ཟེར།
ངས་ཡི་གེ་དབྲལ་ཏེ་མིག་ཆུ་འཁོར་བཞིན་ཁོང་མོས་བརྐྱངས་པའི་ཕྱག་ལ་
202



མཆུ་སྒྲོས་ཤིག་སྦྱར།
སྐབས་དེར་ཡང་ཕུ་ལུས་ཏང་སེ་སླེབས་བྱུང་།
“ ཕུ་ལུས་ཏང་སེ་ལགས། ཁྱེད་རང་གསུངས་དང༌། ཁོང་གིས་ང་ལ་རེ་བ་
ག་རེ་བཏོན་གནང་བ་ཁྱེད་རང་གིས་མཁྱེན་ནམ” ཞེས་མཱ་ཀེ་ལི་ཐེས་དེ་སྐད་
གསུངས།
“ཁོང་གིས་ཁྱེད་རང་ལ་དགོངས་པ་དྭངས་པ་གནང་རྒྱུའི་རེ་བ་བཏོན་
ཡོད་ཀྱི་རེད”
“ཏག་ཏག་རེད་”
“ཁྱེད་རང་གིས་དགོངས་པ་དྭངས་པ་གནང་ངམ་”
“ལོས་བྱེད། ཡིན་ནའི་ཁོང་ལ་ད་དུང་རེ་བ་གཅིག་འདུག་”
“རེ་བ་ག་རེ་རེད་དམ་”
“ཁོང་གིས་ང་ཚོ་དང་མཉམ་ དུ་ མཚན་ ཟས་ མཆོད་ ཀྱི་ ཡིན་གསུང་ གི་
འ དུག་”
“ཁྱེད་རང་གིས་མོས་མཐུན་གནང་ངམ་”
“ཁྱེད་རང་གིས་གསུངས་ན་”
“ངས་བལྟས་ན་ཁྱེད་རང་གཉིས་ཀ་ཕྲུ་གུ་རེད། གཉིས་ཀར་བྱིས་པའི་བློ་
ཞེ་དྲག་འདུག ཡིན་ནའི་ང་ད་ལྟ་གྲོད་པ་ཧ་ཅང་ལྟོགས་བྱུང་། ཁྱེད་གཉིས་སྔ་
ཙམ་གསུངས་ཚར་ན་ང་ཚོ་སྔ་ཙམ་མཚན་ཟས་མཆོད་ཆོག་གི་རེད་”
“ཕེབས་དོ”ཞེས་མཱ་ཀེ་ལི་ཐེས་“ང་ཚོ་གསུམ་ཀ་ངའི་ཤིང་རྟ་འཁོར་ལོར་
བསྡད་ནས་ཕེབས་ན་འགྲིག་” ཅེས་གསུངས་ཤིང༌། ཁ་ཚུར་བསྐོར་ནས་ང་ལ་
“ཝ་ཡེ། ནཱ་ནི་ནཱ་ཉལ་གྲབས་ཡོད་པས་ཁྱེད་རང་གིས་ངའི་ལྡེ་མིག་བསྣམས་ནས་
སྒོ་འབྱེད་པར་ཕེབས་ཤིག ལྡེ་མིག་ཡང་བསྐྱར་མ་བོར་བ་གནང་ ཨ” ཞེས་
གསུངས།
ངས་མཱ་ཀེ་ལི་ཐེར་དམ་པོར་འཐམས་ཤིང༌། ཨེན་ཙམ་མིན་ན་ཁོང་མོ་
203



དབུགས་འགག་ཐེབས་གྲབས་བྱས།
སྐབས་དེར་ཡོའོ་སཱ་ཧྥུ་འཛུལ་སླེབས་བྱུང་།
“སྐུ་ཞབས། ལམ་ཆོས་བསྡམས་ཚར་སོང་” ཞེས་ཁོས་ང་ལ་རློམ་སེམས་
ཆེར་སྐྱེད་ངང་དེ་སྐད་སྨྲས།
“ཚང་མ་བསྡམས་ཚར་རམ་”
“བསྡམས་ཚར། སྐུ་ཞབས་”
“བྱས་ན་མར་བཤིག་ཅིག ང་འགྲོ་གི་མིན་”
བཅུ་དྲུག
ཨར་མའང་གིས་མུ་མཐུད་ནས་ང་ལ་“ མ་གཞི་ངས་ང་ཚོ་འགྲིག་པའི་རྒྱུ་
རྐྱེན་སྟབས་བདེ་ཞིག་ཁྱེད་རང་ལ་ཞུས་ཆོག ཡིན་ནའི་ངའི་སེམས་ལ་དོན་རྐྱེན་
གང་ཞིག་དང༌། ཀྱག་ཀྱོག་ཅི་ཞིག་བརྒྱུད་རྗེས་ངས་གཞི་ནས་མཱ་ཀེ་ལི་ཐེར་ཅི་
གསུངས་དེ་སྒྲུབ་ཞུས་པ་དང༌། མཱ་ཀེ་ལི་ཐེས་ང་ཁོང་མོའི་འཚོ་བའི་ནང་མེད་དུ་
མི་རུང་བའི་གྲོགས་སུ་བརྩིས་པ་ཁྱེད་རང་གིས་མཁྱེན་པ་གནང་དགོས་བསམས་
བྱུང་”ཟེར།
--
ཁོང་མོས་ང་འཚོལ་བར་ཕེབས་པའི་མཚན་མོ་དེའི་ སང་ཉིན་ངས་《 མཱ་
ལུང་ལེ་སེ་ཁོའོ 》ཁོང་མོར་ཕུལ་བ་ཡིན། །
ངས་ངའི་ཟུར་བསྟེན་སྙིང་སྡུག་གི་འཚོ་བར་འགྱུར་ལྡོག་གཏོང་མི་ཐུབ་
པས་དུས་དེ་ནས་བཟུང་ངས་རང་ཉིད་ཀྱི་འཚོ་བར་འགྱུར་ལྡོག་བཏང་བ་ཡིན།
ངས་ཐོག་མར་ཀླད་ཁམས་སུ་ད་གིན་དང་ལེན་བྱས་པའི་མི་སྣར་བསམ་གཞིགས་
བྱེད་རྒྱུའི་དུས་ཁོམ་མེད་པར་བྱས། གང་ཡིན་ཟེར་ན། དོན་དེ་བསམ་བློར་
འཁོར་མ་ཐག་ང་རྟག་ཏུ་སེམས་ཧ་ཅང་སྐྱོ་གི་འདུག དེ་སྔོན་ངའི་འཚོ་བ་ནི་ཁུ་
སིམ་ལྷིང་འཇགས་འབའ་ཞིག་ཡིན་ཡང་ད་ལྟ་གློ་བུར་ཟང་ཟིང་དུ་འགྱུར་སོང་།
204



–
རྒྱུ་ནོར་གྱི་དོན་དུ་མིན་པའི་སྨད་འཚོང་མ་ཞིག་གི་ཕོ་མོའི་བརྩེ་དུང་ལ་དངུལ་ཅི་
ཡང་གཏོང་མི་དགོས་པའི་ངོས་འཛིན་གནང་མི་རུང༌། ཁོང་མོར་དགའ་ཕྱོགས་
མང་པོ་ཡོད་པ་སྟེ། མེ་ཏོག་དང༌། ཟུར་བཞུགས་ཁང་། མཚན་ཟས། གྲོང་
ཁྱེར་ཉེ་འདབས་སུ་སྤྲོ་འཆམ་ལ་འགྲོ་རྒྱུ་སོགས་རེ་བ་དེ་དག་ཟུར་བསྟེན་སྙིང་
སྡུག་ཅིག་གི་ངོས་ནས་ཞུས་ན་ཁས་མི་ལེན་ཐབས་མེད་ཡིན་ཁར། དངུལ་འབོར་
ཆེན་གཏོང་དགོས་པ་ཤ་སྟག་རེད།
ངས་ཁྱེད་རང་ལ་ཞུས་པ་ཡིན། ང་ནི་རྒྱུ་ནོར་གྱིས་དབུལ་བའི་མི་ཞིག་
ཡིན། ངའི་པ་ལགས་དེ་སྔ་ནས་c གྲོང་ཁྱེར་གྱི་སྤྱི་ཁྱབ་དཔྱ་ཁྲལ་བསྡུ་མཁན་
རེད། ཁོང་གཞུང་སེམས་དྲང་ཞིང་སྙན་གྲགས་ལྡན་པས་ཁོང་གིས་ལས་གནས་
དེ་འཁུར་རྒྱུར་ངེས་པར་དུ་དགོས་པའི་གཏའ་དངུལ་གཡར་ཐུབ་པ་རེད། ལས་
གནས་དེས་ཁོང་ལ་ལོ་རེར་ཡོང་འབབ་ཧྥ་ལའང་ཁྲི་བཞི་རེ་ཡོང་བས་ལོ་བཅུའི་
ནང་ཁོང་གིས་གཏའ་མའི་དངུལ་བུན་ཚང་མ་སྤྲད་ཟིན་པ་མ་ཟད། གཅུང་མོ་
མནའ་མར་གཏོང་རྒྱུའི་སྐལ་དངུལ་ཡང་བསགས་ཐུབ་ཡོད། ངའི་པ་ལགས་ནི་
ཧ་ཅང་གུས་བཀུར་འོས་པའི་མི་ཞིག་ཡིན། ངའི་ཨ་མ་གྲོངས་རྗེས་ཧྥ་ལའང་
དྲུག་སྟོང་གི་ལོ་ཕོགས་བཞག་ཡོད། པ་ལགས་ལ་རང་གིས་རེ་བ་གནང་བའི་
ལས་གནས་དེ་རག་རྗེས་ཀྱི་ཉིན་དེར་ལོ་་ཕོགས་དེ་ང་དང་གཅུང་མོར་བགོ་བཤའ་
བཀྱོན་བྱུང་། ང་ལོ་ཉི་ ཤུ་རྩ་གཅིག་ལ་སླེབས་པའི་ལོ་དེར་པ་ལགས་ཀྱིས་ཡང་
ངའི་ཡོང་འབབ་ཆུང་ངུ་དེའི་ཐོག་ལོ་རེར་ཧྥ་ལའང་ལྔ་སྟོང་གི་རོགས་དངུལ་ཁ་
སྣོན་གནང་བས་ང་ལོ་རེར་ཧྥ་ལའང་བརྒྱད་སྟོང་ཡོད་པར་གྱུར། ཁོང་གིས་ང་
ལ་གལ་ཏེ་ལོ་ཕོགས་དེའི་ཁར་ངས་ད་དུང་ཁྲིམས་འཛིན་ལས་རིགས་སམ་ཡང་ན་
གསོ་རིག་ལས་ཁོངས་སུ་ལས་ཀ་ཞིག་བཙལ་ན་པཱ་ལིར་འཚོ་བ་སྐྱིད་པོ་སྐྱེལ་ཐུབ་
ཀྱི་རེད་གསུངས་མྱོང་། དེས་ན་ངས་པཱ་ལིར་ཡོང་སྟེ་ཁྲིམས་ལུགས་སློབ་སྦྱོང་
བྱས་པ་དང་། ཁྲིམས་ཤན་འབྱེད་མཁན་གྱི་ལག་ཁྱེར་བླངས་ཤིང༌། དེ་ཡང་
གཞོན་ནུ་མང་པོ་དང་འདྲ་བར་ངས་སློབ་ཐོན་ལག་ཁྱེར་ཨམ་ཕྲག་ཏུ་བཅུག་ནས་
205



པཱ་ལིའི་སྐྱིད་ལུག་རྣམ་གཡེངས་ཀྱི་འཚོ་བ་དེ་རིགས་ཉིན་ཁ་ཤས་བསྐྱལ་བ་ཡིན།
ངས་ཟ་མཁས་འཐུང་མཁས་བྱས་མོད། ཡིན་ནའང་ལོ་ཧྲིལ་པོའི་ཡོང་འབབ་
ཀྱིས་ཟླ་བ་བརྒྱད་ཀྱི་འགྲོ་སོང་ལས་མི་འདང་བས་དབྱར་ཟླ་བཞིའི་རིང་པ་ལགས་
ཀྱི་ཁྱིམ་དུ་འཚོ་བ་བསྐྱལ་གྱི་ཡོད། དེ་ལྟར་བརྩིས་ན་ང་ལོ་རེར་ཡོང་འབབ་ཧྥ་
ལའང་ཁྲི་གཅིག་དང་ཉིས་སྟོང་ཡོད་པ་དང་མཚུངས་པ་མ་ཟད། ད་དུང་ཕ་
མར་བསྙེན་བཀུར་ཞུ་མཁན་གྱི་བུའི་མཚན་སྙན་ཡང་ཐོབ་པ་དང༌། དངུལ་བུན་
ཡང་སྐར་ལི་གཅིག་ཀྱང་གཡར་མི་དགོས།
དེ་ནི་ངས་མཱ་ཀེ་ལི་ཐེ་ངོ་ཤེས་དུས་ཀྱི་གནས་ཚུལ་རེད།
མཱ་ཀེ་ལི་ཐེ་ནི་རང་གཤིས་ཧ་ཅང་གྱོང་བའི་བུ་མོ་ཞིག་ཡིན་པས་ངའི་རྣམ་
ཀུན་གྱི་འགྲོ་གྲོན་ཡང་རང་བཞིན་དུ་འཕར་བ་ཁྱེད་རང་གིས་མཁྱེན་གསལ་རེད།
བུད་མེད་ཁ་ཤས་ཀྱིས་ཁོང་མོ་ཚོའི་འཚོ་བ་རོལ་རྩེད་སྣ་ཚོགས་ལ་བཅོལ་གྱི་ཡོད་
པ་མ་ཟད། རོལ་རྩེད་དེ་ཚོ་འགྲོ་སོང་ཧ་ལས་པ་ཞིག་ལ་རྩ་བ་ནས་བརྩི་གི་མ་
རེད། མཱ་ཀེ་ལི་ཐེ་ཡང་བུད་མེད་དེ་ཚོའི་གྲས་རེད། མཐར་གང་ཐུབ་ཀྱིས་ང་
དང་མཉམ་དུ་དུས་ཚོད་རིང་ཙམ་སྡོད་རྒྱུ་ཡོང་ཆེད་ཁོང་མོས་རྟག་པར་སྔ་དྲོ་ཡི་
གེ་བྲིས་ནས་ང་དང་མཉམ་དུ་དགོང་ཟས་ཟ་རྒྱུའི་ཁ་ཆད་བྱེད་ཀྱི་ཡོད། ཡིན་
ནའང་དེ་ནི་ཁོང་མོའི་གཟིམ་ཁང་དུ་མིན་པར་པཱ་ལིའམ་ཡང་ན་གྲོང་ཁྱེར་ཉེ་
འདབས་ཀྱི་གསོལ་ཚིགས་ཁང་དུ་རེད། ངས་ཁོང་མོ་བསུས་ནས་མཉམ་དུ་ལྟོ་ཟ་
བ་དང་། མཉམ་དུ་ཟློས་གར་བལྟ་བ། ད་དུང་རྟག་པར་མཉམ་དུ་མཚན་ཟས་
ཟ་གི་ཡོད། ང་དགོང་ལྟར་འགྲོ་སོང་ལུ་དབྱི་བཞི་ནས་ལྔ་བར་གཏོང་དགོས་
པས་ཟླ་རེར་ཧྥ་ལའང་ཉིས་སྟོང་ལྔ་བརྒྱ་ནས་སུམ་སྟོང་བར་འགྲོ་གི་འདུག ལོ་
གཅིག་གི་ཡོང་འབབ་ཟླ་བ་གསུམ་དང་ཕྱེད་ཀའི་ནང་གཙང་མར་ཐོར་འགྲོ་བས་
ང་དངུལ་བུན་མི་གཡར་ཀ་མེད་རེད། དེ་འདྲ་མ་བྱས་ན་མཱ་ཀེ་ལི་ཐེ་དང་བྲལ་
དགོས། །
ངས་གང་ཡང་དང་ལེན་བྱས་ཆོག་མོད། འོན་ཏེ་དོན་མཇུག་མ་དེ་དང་
206



ལེན་བྱེད་མི་ཐུབ།
ངས་ཞིབ་ཆ་ཙག་ཙིག་མང་པོ་དེ་འདྲ་ཞུས་པར་ཁྱེད་རང་དགོངས་པ་མ་
ཚོམས། ཡིན་ནའི་གཤམ་དུ་ཙག་ཙིག་གི་གནས་ཚུལ་དེ་ཚོ་དང་དུས་ཕྱིས་ཐོན་
ལ་ཉེ་བའི་གནས་ཚུལ་བར་གྱི་འབྲེལ་བ་ཁྱེད་རང་གིས་གཟིགས་ཀྱི་རེད། ངས་
ཁྱེད་རང་ལ་ཞུ་རྒྱུ་ནི་དོན་དངོས་ཀྱི་གཏམ་རྒྱུད་སྟབས་བདེ་ཞིག་ཡིན་པ་དང་།
གཏམ་རྒྱུད་དེའི་བབ་ཆགས་རྒྱན་སྤྲོས་མེད་པའི་ཞིབ་ཆ་དང་། སྟབས་བདེ་ཁ་
གསལ་གྱི་འཕེལ་རིམ་རང་འཇགས་སུ་འཇོག་གི་ཡིན།
དེ་ཡང་འཇིག་རྟེན་ཐོག་རང་ཉིད་ཀྱི་ཟུར་བསྟེན་སྙིང་སྡུག་བརྗོད་ཐུབ་
པའི་དངོས་པོ་གཅིག་ཀྱང་མེད་པས་ང་ངེས་པར་དུ་ཐབས་ཤེས་ཤིག་བཙལ་ནས་
ཁོང་མོར་གཏོང་དགོས་པའི་འགྲོ་སོང་འཕར་མར་ཁ་གཏད་འཇལ་དགོས་པར་
གྱུར་བྱུང༌། ཕོ་མོའི་བརྩེ་དུང་དེས་ངའི་ཀླད་ཁམས་དཀྲུགས་ཤིང༌། ང་མཱ་ཀེ་ལི་
ཐེ་དང་བྲལ་ཚེ་ཉི་མ་ལོ་ལས་རིང་བར་སྣང་བས་ངས་ཆགས་སྲེད་གང་ཞིག་གི་
ནང་དུ་དུས་ཚོད་དེ་དག་བསྐྱལ་རྒྱུ་དང༌། ཉི་མ་ཧ་ཅང་འགྲོ་མགྱོགས་པའི་ངང་
དུས་ཚོད་བརྗེད་པ་བྱེད་རྒྱུའི་བསམ་བློ་འཁོར་མྱོང༌།
ངས་རང་ཉིད་ཀྱི་མ་རྩ་ཆུང་ངུའི་ནང་ནས་ཧྥ་ལའང་ལྔ་སྟོང་དྲུག་སྟོང་ཙམ་
གཡར་ཏེ་རྒྱུན་པོ་འབྱེད་རྒྱུ་འགོ་བཙུགས་པ་ཡིན། རྒྱན་འགྱེད་ཁང་གཏོར་བ་
ནས་བཟུང་མི་ཚོས་གང་ས་གང་དུ་རྒྱན་བཙུགས་ཆོག དེ་སྔོན་མི་ཚོས་ཧྲི་ལཱ་སེ་
ཁོའོ་ཏི་རྒྱན་འགྱེད་ཁང་དུ་འཛུལ་ཚེ་ཚང་མར་རྒྱུ་ནོར་འཕེལ་རྒྱུའི་གོ་སྐབས་ཡོད།
ཚང་མས་དངུལ་སྨར་རྒྱན་དུ་འཛུགས་ཤིང་། ཤོར་མཁན་གྱིས་རང་གིས་རང་ལ་
སེམས་གསོའི་ཐོག་ནས་ཁོང་ཚོར་ཡང་ཐོབ་རྒྱུའི་གོ་སྐབས་ཡོད་ཅེས་བརྗོད་ཆོག
འོན་ཏེ་ད་ལྟ་ནི་སྤྲོ་སྐྱིད་ཁང་དུ་ཐོབ་ཤོར་ལ་དོ་སྣང་ཅུང་ཟད་བྱེད་པ་ལས་ས་ཆ་
གཞན་དུ་དངུལ་མང་པོ་ཐོབ་ནའང་ཧ་ལམ་ལག་པར་རག་གི་མ་རེད། དེའི་རྒྱུ་
མཚན་ཤེས་སླ་པོ་རེད།
དངུལ་རྒྱན་འཛུགས་མཁན་ནི་རྒྱུན་དུ་འགྲོ་སོང་ཆེ་ཡང་དངུལ་འདང༌
207



ངེས་མེད་པ་དང་། ཁོ་ཚོས་སྐྱེལ་བཞིན་པའི་འཚོ་བ་དེ་ཡང་མཐའ་མི་འཁྱོལ་
བའི་གཞོན་ནུ་དེ་ཚོ་རེད། ཁོ་ཚོས་དངུལ་རྒྱུན་བཙུགས་པའི་མཐའ་འབྲས་ནི་
ལྡོག་ཐབས་མེད་པ་འདི་འདྲ་ཡིན་པ་སྟེ། གལ་ཏེ་ཁོ་ཚོར་ཐོབ་ན་ཤོར་མཁན་
གྱིས་སྐུ་ཞབས་དེ་ཚོའི་ཤིང་རྟ་འཁོར་ལོ་དང་ཟུར་བསྟེན་སྙིང་སྡུག་ལ་དངུལ་སྤྲོད་
དགོས་པས་དེ་ནི་ཧ་ཅང་ཁ་སྐྱེངས་དགོས་པའི་བྱ་བ་ཞིག་རེད། དེས་ན་བུ་ལོན་
གྱི་སྟེགས་བུ་ མཐོན་ པོར་བརྩིགས་ ཏེ་ རྒྱན་འགྱེད་ སྒྲོག་ཙེའི་མཐའ་འཁོར་དུ་
བཙུགས་པའི་མཛའ་གྲོགས་དེ་འཁྲུག་རྩོད་ཀྱི་ནང་དུ་ཕམ་སྟེ་སྙན་གྲགས་དང་ཚེ་
སྲོག་ལ་གནོད་འཚེ་ཕོག་གི་ཡོད། གལ་ཏེ་ཁྱེད་རང་མི་དྲང་པོ་ཞིག་ཡིན་ན་དེ་
བས་དྲང་བའི་གཞོན་ནུ་ལ་ལས་ཁྱེད་རང་ལ་དངུལ་སྐར་ལི་གཅིག་ཀྱང་མེད་པ་
བཟོ་གི་རེད། གཞོན་ནུ་དེ་ཚོས་ཁྱེད་རང་གི་ལོ་ཐོགས་ནས་ལི་ཧྥ་ཁྲི་ཉི་ཤུ་ཉུང་དུ་
གཏོང་བ་ལས་ཁོ་ཚོར་སྐྱོན་ཆ་གཞན་མེད།
དེ་ཡང་དངུལ་རྒྱུན་འཛུགས་དུས་གཡོ་ཇུས་འདོན་མཁན་གྱི་མི་དེ་ཚོའི་
སྐོར་ངས་ཁྱེད་རང་ལ་མང་པོ་ཞུ་དགོས་དོན་མེད། གང་ལྟར་ཁོ་ཚོ་ཉིན་ཞིག་
འཚོ་བ་མི་འཁྱོལ་བར་གྱུར་ཏེ་སྔ་ཕྱི་མ་གཏོགས་ཉེས་ཆད་ཕོག་གི་རེད། །
ངས་རྙོག་འཛིང་དང༌། ཟང་ཟིང་། ཛ་དྲག་བཅས་ཀྱི་འཚོ་བ་དེའི་ནང་
ཞུགས་པ་ཡིན། འཚོ་བ་དེ་དེ་སྔོན་ང་བསམ་བློར་འཁོར་ནའང་ཞེད་སྣང་སྐྱེ་གི་
ཡོད། འོན་ཏེ་ད་ལྟ་ངས་མཱ་ཀེ་ལི་ཐེར་བཅངས་པའི་བརྩེ་དུང་གི་ཁ་སྣོན་མེད་དུ་
མི་རུང་བ་ཞིག་ཏུ་གྱུར་པས་ང་ལ་ཐབས་ཤེས་ག་རེ་ཡོད་དམ།
གལ་ཏེ་མཚན་མོ་དེར་ངས་ཨཱང་ཐན་ལམ་དུ་མ་ཕྱིན་པར་ང་རང་གཅིག་པུ་
ནང་དུ་བསྡད་པ་ཡིན་ན་ང་གཉིད་ཁུག་མི་ཐུབ། ང་མེ་ཐབ་ནང་བསྲེགས་པ་
ལྟར་གཉིད་ཁུག་ཐབས་བྲལ། ངའི་སེམས་པ་དང་ཁྲག་རྒྱུན་དྲག་ཏུ་འབར་བ་
དང་འདྲ། དེའི་ཚེ་ན་རྒྱུན་པོ་འབྱེད་རྒྱུ་དེས་ངའི་སེམས་ནང་འབར་བཞིན་པའི་
སྤྲོ་སེམས་དེ་གནས་སྐབས་སྤྲོ་སེམས་གཞན་ཞིག་ཏུ་བསྒྱུར་ཐུབ་པས་ངས་རང་
དབང་མེད་པར་དེའི་ནང་ཞུགས་ཏེ་ཟུར་བསྟེན་སྙིང་སྡུག་ཐུག་པར་འགྲོ་བའི་
208



དུས་ཚོད་བར་རྒྱུན་པོ་བཀྱེས་ནས་སྡོད་ཀྱི་ཡོད། དེར་བརྟེན་ངའི་སྤྱོད་ཚུལ་དེ་
ལས་ངའི་བརྩེ་དུང་ དྲག་ པོ་དེ་ མཐོང་ ཐུབ་ཅིང་། ངས་ ཐོབ་ཤོར་ལ་ ཆགས་
སེམས་སྤུ་ཙམ་ ཡང་ མེད་ པའི་ངང་ རྒྱན་འགྱེད་སྒྲོག་ ཙེ་ལས་བྲལ་ བ་ མ་ཟད།
སྔར་བཞིན་དེ་གར་སྡོད་མཁན་གྱི་མི་དེ་ཚོར་བློ་ཕངས་བྱེད་ཀྱི་ཡོད། ཁོང་ཚོ་ནི་
ང་ལྟར་རྒྱུན་འགྱེད་སྒྲོག་ཙེ་ལས་བྲེལ་སྐབས་བདེ་སྐྱིད་ཀྱི་ཚོར་སྣང་འཁྱེར་ནས་
འགྲོ་རྒྱུ་ཡོད་མི་སྲིད།
མི་མང་ཆེ་བའི་ངོས་ནས་བཤད་ན་རྒྱན་འཛུགས་རྒྱུ་ནི་དགོས་མཁོ་ཞིག་
ཡིན་ཡང་ངའི་ངོས་ནས་བཤད་ན་ནད་སྨན་ཞིག་རེད། །
གལ་ཏེ་ང་མཱ་ཀེ་ལི་ཐེར་མ་དགའ་ན་ངས་རྒྱུན་པོ་འགྱེད་པར་འགྲོ་གི་མ་
རེད། །
དེར་བརྟེན་དངུལ་རྒྱན་འཛུགས་པའི་བརྒྱུད་རིམ་ནང་ངའི་སེམས་ཧ་ཅང་
ལྷིང་འཇགས་སུ་གནས་ཤིང༌། ང་རང་ཤོར་ཡང་ངས་སྤྲོད་ཐུབ་པའི་དངུལ་ལས་
མི་ཤོར་བ་བྱེད་པ་དང༌། ང་རང་ལ་ཐོབ་ཀྱང་ལེན་ཐུབ་པའི་དངུལ་ལས་ཐོབ་པ་
བྱེད་ཀྱི་མེད། །
དེ་མིན་ངའི་རྒྱན་འཛུགས་ཀྱི་ལམ་འགྲོ་ཧ་ཅང་རྒྱུག་པོ་ཡོད་པས་བུ་ལོན་
བཟོ་མི་དགོས། ཡིན་ནའང་འགྲོ་སོང་ནི་ངས་རྒྱན་འཛུགས་ཀྱི་བྱ་བར་མ་ཞུགས་
གོང་ལས་ལྡབ་གསུམ་གྱིས་མང་དུ་ཕྱིན་སོང་། དེ་འདྲའི་འཚོ་བས་ང་ལ་དཀའ་
ངལ་སྤུ་ཙམ་ཡང་མེད་པའི་སྒོ་ནས་མཱ་ཀེ་ལི་ཐེའི་རང་གཤིས་གྱོང་བའི་རེ་བ་སྣ་
ཚོགས་བསྐོང་ཐུབ། འོན་ཀྱང་འཚོ་བ་དེ་རིགས་རྒྱུན་འཁྱོངས་བྱེད་རྒྱུ་ནི་ལས་སླ་
པོ་གཏན་ནས་མིན། དེ་ཡང་ཁོང་མོའི་ངོས་ནས་བཤད་ན་སྔོན་མ་དང་འདྲ་
བར་ང་ལ་དགའ་པོ་བྱེད་པ་དང་། ཐ་ན་སྔོན་མ་ལས་ལྷག་པའི་དགའ་པོ་བྱེད། །
ངས་ད་གིན་ཁྱེད་རང་ལ་ཞུས་ཟིན། ཐོག་མར་ཁོང་མོས་ནམ་ཕྱེད་ཀྱི་ཆུ་
ཚོད་བཅུ་གཉིས་ནས་ཞོགས་པའི་ཆུ་ཚོད་དྲུག་པའི་བར་ཁོ་ནར་ང་ལ་སྣེ་ལེན་
བྱེད་པ་དང་། དེ་ནས་ཁོང་ མོས་ང་རྒྱུན་དུ་ཁོང་མོའི་ཟུར་བཞུགས་ཁང་དུ་
209



འཛུལ་ཆོག་པའི་མོས་མཐུན་གནང་བྱུང་། ཕྱིས་སུ་ཁོང་མོས་སྐབས་འགར་ང་
དང་མཉམ་དུ་དགོང་ཟས་ཀྱང་བཞེས་པར་ཕེབས་ཀྱི་ཡོད། ཉིན་ཞིག་གི་ཞོགས་
པ་ངས་ཆུ་ཚོད་བརྒྱད་པའི་ཐོག་གཞི་ནས་ཁོང་མོ་དང་བྲལ་བ་དང༌། ད་དུང་
ཉིན་ཞིག་ངས་ཉིན་དགུང་བར་བསྡད་པ་ཡིན།
ངས་མཱ་ཀེ་ལི་ཐེའི་སེམས་པ་འགྱུར་རྒྱུའི་རེ་སྒུག་བྱས་ནས་སྡོད་དུས་ཁོང་
མོའི་ལུས་པོར་འགྱུར་ལྡོག་བྱུང་སོང་། ངས་དེ་སྔ་ཐབས་ཤེས་གང་ཡོད་བཏོན་
ནས་ཁོང་མོའི་ནད་བཅོས་ཐབས་བྱས་པ་ཡིན། ཡ་ང་བའི་བུ་མོ་དེས་ཀྱང་ངའི་
བསམ་དོན་རྟོགས་ཏེ་ཐུགས་རྗེ་མཚོན་ཕྱིར་ངའི་ཁ་ལ་ཉན་བྱུང་། ངས་དཀའ་
བ་དེ་ཙམ་སྤྱོད་མི་དགོས་པར་ཧ་ལམ་ཁོང་མོའི་གོམས་གཤིས་རྙིང་པ་ཚང་མ་
དོར་དུ་འཇུག་ཐུབ་པ་བྱུང་། ངས་ཁོང་མོ་འཚོལ་བར་མངགས་པའི་སྨན་པ་
དེས་ང་ལ་ངལ་གསོ་རྒྱག་པ་དང་། དབེན་པར་སྡོད་པ་ཁོ་ནས་མ་གཏོགས་ཁོང་
མོའི་བདེ་ཐང་བསྐྱར་གསོ་ཐུབ་ཀྱི་མ་རེད་གསུངས་བྱུང་། དེས་ན་ངས་ཁོང་
མོའི་མཚན་ ཟས་ ལ་ འཕྲོད་ བསྟེན་དང་འཚམས་ པའི་ ཟ་འཐུང་ ལམ་ ལུགས་
བཟོས་པ་ དང་། ཁོང་ མོ་ ཉལ་ རྒྱུར་ ཡང་ དུས་ ཚོད་ངེས་ གཏན་ ཞིག་ གཏན་
འབེབས་བྱས་པ་ཡིན། མཱ་ཀེ་ལི་ཐེ་ནི་གོ་མེད་ཚོར་མེད་ངང་འཚོ་བ་སྐྱེལ་སྟངས་
གསར་པ་དེར་གོམས་པ་དང་། ཁོང་མོ་རང་ཉིད་ཀྱིས་ཀྱང་འཚོ་བ་སྐྱེལ་སྟངས་
དེས་བདེ་ཐང་ལ་ཕན་ཐོགས་ཡོད་པའི་ཤེས་ཚོར་བྱུང་སོང་། མཚན་མོ་ཁ་ཤས་
ནས་བཟུང་ཁོང་མོས་རང་ཉིད་ཀྱི་ཁང་པའི་ནང་དུ་སྡོད་འགོ་བཙུགས་པའམ་
ཡང་ན་ གནམ་གཤིས་ ལེགས་ པའི་ དུས་ན་ ཁའེ་སེ་ མིའི་ སྟོད་ལྷེ་གོན་ པ་དང༌།
གདོང་ལ་སེང་རས་གོན་ཐོག་ང་དང་ལྷན་དུ་ཕྲུ་གུ་དང་འདྲ་བར་ཤང་སེ་ལི་སེ་
ལམ་ཆེན་གྱི་མུན་པ་ནག་པའི་ལམ་ཟུར་དུ་འཆམ་འཆམ་བྱེད་ཀྱི་ཡོད། ཕྱིར་
ལོག་དུས་ཁོང་མོ་ངལ་བས་ཕྲན་བུ་མནར་ཀྱང་ཅུང་ཟད་སོང་རྗེས་ཁ་ཟས་ཏོག་
ཙམ་ཟ་བ་དང་། ཀང་ཆིན་ཁྱུག་ཙམ་གཏོང་བ། ཡང་ན་དཔེ་དེབ་ལ་བལྟ་ཙམ་
བྱས་རྗེས་ཉལ་གྱི་ཡོད་ཅིང་། དེ་སྔ་ཁོང་མོས་དེ་འདྲ་བྱེད་མྱོང་གཏན་ནས་མེད།
210



དེ་སྔ་ངས་ཐོས་ཐེངས་རེར་སེམས་ལ་ན་ཚ་གཏོང་བའི་གློ་དེ་ཡང་ཧ་ལམ་ཆད་
སོང་།
གཟའ་འཁོར་དྲུག་འདས་རྗེས་རྡོ་རིམ་པའི་མི་དྲག་ཡོངས་སུ་དོར་ཟིན་
ཞིང༌། གུང་རིམ་པའི་མི་དྲག་ཁོ་ནར་ང་དང་མཱ་ཀེ་ལི་ཐེའི་འབྲེལ་བ་མུ་མཐུད་སྦ་
གསང་བྱེད་དགོས་བྱུང༌། ཡིན་ནའང་ང་མཱ་ཀེ་ལི་ཐེའི་སར་ཡོང་དུས་རྒྱུན་དུ་
གུང་རིམ་ པའི་ མི་ དྲག་ ཕྱིར་ སློག་ གི་ ཡོད། ཁ་ གཡར་ ས་ ནི་ ལྕམ་ སྐུ་ ཞབས་
གཟིམས་བཞུགས་ཡོད་པས་མི་གཞན་གྱིས་གཉིད་དཀྲོག་མི་ཆོག་པ་དེ་རེད། །
དེའི་འབྲས་བུར་མཱ་ཀེ་ལི་ཐེ་ང་དང་མཉམ་དུ་ སྡོད་པའི་གོམས་གཤིས་
ཆགས་པ་དང༌། དེ་ཉིད་ཐ་ན་དགོས་མཁོ་ཞིག་ཏུ་གྱུར་སོང་། དེར་བརྟེན་ཆེས་
སྤྱང་པའི་རྒྱན་འགྱེད་པ་ང་རྐང་འདྲེད་ཤོར་རན་པའི་དུས་དེར་རྒྱུན་འགྱེད་ཀྱི་
སྒྲོག་ཙེ་ནས་བྲལ་ཐུབ་པ་བྱུང་། མདོར་ན། ང་ལ་རྟག་ཏུ་དངུལ་ཐོབ་རྐྱེན་ལག་
ཏུ་ཧྥ་ལའང་ཁྲི་ཁ་ཤས་ཉར་རྒྱུ་ཡོད། དངུལ་དེ་དག་ངའི་ངོས་ནས་བཤད་ན་
སྤྱད་ནས་རྫོགས་རྒྱུ་མེད་པའི་རྒྱུ་ནོར་དང་མཚུངས།
གོམས་གཤིས་ལྟར་ང་ལོ་ལྟར་པ་ལགས་དང་གཅུང་མོ་ཐུག་འཕྲད་བྱེད་
པར་འགྲོ་བའི་དུས་དེ་སླེབས་སོང་། ཡིན་ནའང་ངས་མ་ཕྱིན་པས་ང་ལ་ཁོང་
གཉིས་ཀྱི་ཡི་གེ་ཐེངས་མང་འབྱོར་བྱུང་། །
ང་ནང་ ལ་ ལོག་ ཤོག་ ཟེར་བའི་ ཡི་ གེ་དེ་ཚོ་ཚང་ མར་ ངས་ གང་ ལ་ དེ་
འཚམས་ཀྱི་སྒོ་ནས་ ཡིག་ ལན་བསྐུར་ཏེ་ང་ལུས་ པོ་ བདེ་ ཐང་ཡིན་ཚུལ་དང་།
དངུལ་ཡང་མི་འདང་བ་མེད་ཚུལ་ཤོད་ཀྱི་ཡོད། ངའི་སེམས་ལ་དོན་དེ་གཉིས་
ཀྱིས་ཕལ་ཆེར་ པ་ ལགས་ ཀྱིས་ ངས་ གཉེན་འཕྲད་འགོར་འགྱངས་ བྱས་ སོང་
དགོངས་པར་སེམས་གསོ་ཅུང་ཟད་གཏོང་ཐུབ་སྙམ།
དུས་དེའི་རིང་གི་ཞོགས་པ་ཞིག་མཱ་ཀེ་ལི་ཐེ་ཆེས་བཀྲ་བའི་ཉི་ཟེར་གྱིས་
གཉིད་ལས་བསློངས་པས་ཁོང་མོས་མལ་ཁྲི་ལས་བབས་རྗེས་ང་ལ་ཁོང་མོ་ཁྲིད་
ནས་གྲོང་གསེབ་ཏུ་རྩེད་མོ་ཉིན་གཅིག་རྩེ་བར་འགྲོ་འདོད་ཡོད་མེད་དྲིས་བྱུང་།
211



ང་ཚོས་མི་ཞིག་ཕུ་ལུས་ཏང་སེ་འཚོལ་བར་བཏང་བ་དང༌། མཱ་ཀེ་ལི་ཐེས་
ནཱ་ནི་ནཱར་གུང་རིམ་པའི་མི་དྲག་ལ་ཁོང་མོ་ནམ་མཁའ་གཡའ་དྭངས་ཤིང་ཉིད་
འོད་བཀྲ་བའི་གནམ་གཤིས་འདི་དང་བསྟུན་ནས་ལྕམ་དི་འུས་ཨར་ནུ་ཝ་དང་
མཉམ་དུ་གྲོང་གསེབ་ལ་རྩེད་མོ་རྩེ་བར་ཕྱིན་སོང་ཞེས་ཤོད་རྒྱུ་མངགས་རྗེས་ང་
ཚོ་གསུམ་མཉམ་དུ་ཕྱིན་པ་ཡིན།
དི་འུས་ཨར་ནུ་ཝ་མཉམ་དུ་ཡོད་པས་གུང་རིམ་པའི་མི་དྲག་བགྲེས་སོང་
ཐུགས་བདེ་ཆོག གཞན་ཡང་ཕུ་ལུས་ཏང་སེ་སྐྱེ་དུས་ནས་ཆེད་མངགས་གྲོང་
ཁྱེར་ཕྱི་རོལ་དུ་སྤྲོ་གསེང་གཏོང་མཁན་ཞིག་དང་འདྲ་སྟེ། ཁོང་མོ་ཉིན་ཧྲིལ་
པོར་སྤྲོ་སྣང་ཆེ་ཞིང་། དེའི་ཁར་ནམ་ཡང་མི་རྒྱགས་པའི་ཕོ་བ་དང་བཅས་
རོགས་པ་ཁོང་མོ་ཡོད་ཚེ་ཡིད་མུག་གི་ཚོར་སྣང་རྩ་བ་ནས་ཡོང་མི་སྲིད་པ་མ་ཟད།
ཁོང་མོ་དང་དུང་སྒོ་ང་དང༌། མངར་ཁམ། འོ་མ། རི་བོང་གི་ཤ་ཀྲག དེ་
བཞིན་པཱ་ལིའི་ཉེ་འདབས་ཀྱི་སྤྲོ་འཆམ་ཚ་ཕོག་ལ་མེད་དུ་མི་རུང་བའི་རྒྱུན་སྲོལ་
གྱི་ཟས་རིགས་དེ་ཚོ་མངགས་ཉོ་བྱེད་རྒྱུར་བྱང་ཆུབ་པ་ཞིག་ཡིན་པས་ང་ཚོ་ནི་ག་
པར་འགྲོ་མིན་ཙམ་ཤེས་ན་འགྲིག
ང་ཚོས་ཐག་མི་ཆོད་པའི་གནད་དོན་དེ་ཕུ་ལུས་ཏང་སེས་ཐག་གཅོད་བྱས་
བྱུང་།
“ཁྱེད་གཉིས་མིང་དོན་མཚུངས་པའི་གྲོང་གསེབ་ཅིག་ལ་འགྲོ་འདོད་ཡོད་
དམ”ཞེས་ཁོང་མོས་དེ་སྐད་དྲིས།
“ཡོད་”
“འོ་ན་ཡོང་ང་། ང་ཚོ་མཉམ་དུ་པུ་ཅི་ཨུའར་0ལ་ཕྱིན་ནས་ཡུགས་མོ་
ཨའར་ནུ་ཡི་སྐྱ་རེངས་གསོལ་མགྲོན་ཁང་དུ་འགྲོ། ཨར་མའང་། འཁོར་ལོ་
བཞི་ཅན་གྱི་ཤིང་རྟ་ཞིག་གླ་བར་ཕེབས་ཤིག་”
-
-
པཱ་ལིའི་ནུབ་ཕྱོགས་ཀྱི་ཞིང་གྲོང་ཆུང་ངུ་ཞིག
0
212



-
ཆུ་ཚོད་གཅིག་དང་ཕྱེད་ཀ་འདས་རྗེས་ང་ཚོ་ཡུགས་མོ་ཨའར་ནུ་ཡི་གསོལ་
མགྲོན་ཁང་དུ་སླེབས། །
ཕལ་ཆེར་ཁྱེད་རང་ལའང་གསོལ་མགྲོན་ཁང་དེ་རྒྱུས་མངའ་ཡོད་ཀྱི་རེད།
ག་སོལ་མགྲོན་ཁང་དེ་གཟའ་འཁོར་གཅིག་ནང་ནས་ཉིན་དྲུག་འགྲུལ་ཁང་ཡིན་
པ་དང་། གཟའ་ཉི་མར་ཀོག་ཧྥེའི་ཁང་རེད། དེ་གར་མེ་ཏོག་ལྡུམ་རྭ་ཞིག་ཡོད་
པ་དེ་ཧ་ལམ་ཐོག་ས་གཉིས་ཀྱི་མཐོ་ཚད་ཙམ་ཡོད་པས་དེ་ནས་རྒྱང་བལྟ་བྱས་ན་
ཡུལ་ལྗོངས་ ཧ་ ཅང་མཛེས་པོ་འདུག གཡོན་ཕྱོགས་ ནི་ མུ་ མཐའ་ མེད་ པའི་
མའར་ལི་ཆུ་ཡུར་ཡིན་པ་དང་། གཡས་ཕྱོགས་ནི་མུ་ལ་མུ་འབྲེལ་གྱི་རི་ཆུང་རེད།
ཙཱ་ཕི་རུང་ཐང་གཤོངས་དང་ཁེ་ལོ་ཝ་ཞི་མཚོ་གླིང་གྱི་བར་ན་དངུལ་མདོག་གི་ཆུ་
བོ་ཆུང་ངུ་ཞིག་ཡོད་ཅིང་། ཆུ་བོ་དེ་གནས་དེའི་ཁུལ་དུ་ཧ་ལམ་འགུལ་མེད་དུ་
གནས་པའི་དར་གོས་ཀྱི་སྐ་རགས་ཆེན་པོ་ཞིག་བཀྲམས་པ་དང་འདྲ་བར་ཕྱོགས་
གཉིས་སུ་ གྱེས་ཡོད། ཆུ་བོའི་གཡས་གཡོན་གྱི་སྦྱར་སྡོང་རྣམས་རླུང་བུའི་རྒྱུ་
ཕྱོགས་དང་བསྡེབས་ཏེ་ཕར་ལྡེམ་ཚུར་ལྡེམ་བྱེད་པ་དང༌། རྒྱ་ལྕང་གིས་སྐད་སྒྲ་
ཤབ་ཤབ་ཏུ་སྒྲོག་སྟེ་ཆུ་བོ་ཆུང་ངུ་དེ་གཉིད་པར་བྱས་པ་དང་མཚུངས།
རྒྱང་རིང་དུ་ཐོག་དམར་གྱུང་དཀར་གྱི་ཁང་པ་འགའ་ཞིག་འགྱིངས་ཡོད་
པ་དང་། ད་དུང་བཟོ་གྲྭ་ཁ་ཤས་ཡོད་པ་དེ་དག་གིས་རབ་ཏུ་བཀྲ་བའི་ཉི་འོད་
འོག་ཏུ་ཡིད་དབང་འཕྲོག་པའི་རྣམ་པ་ཞིག་བསྣན་འདུག ཚོང་ལས་ཅན་གྱི་
ཁྱད་ཆོས་ལྡན་པའི་ཆོ་མེད་བྲོ་མེད་ཀྱི་བཟོ་གྲྭ་དེ་དག་ནི་རྒྱང་ཐག་ཅུང་རིང་བས་
གསལ་པོ་མཐོང་མི་ཐུབ།
རྒྱང་རིང་ལ་བལྟས་ན་སྨུག་སྤྲིན་གྱིས་བཏུམས་པའི་པཱ་ལི་རེད།
དེ་ཡང་ཕུ་ལུས་ཏང་སེས་ང་ཚོར་གསུངས་པ་ལྟར་དེ་ནི་གྲོང་གསེབ་ངོ་མ་
ཞིག་ཡིན་པ་མ་ཟད། ད་དུང་དེ་ནི་ཉིན་དགུང་གི་ལྟོ་དུས་ངོ་མ་ཞིག་རེད་ཅེས་
བརྗོད་ཆོག་
གནས་དེ་ནས་ང་ལ་བདེ་སྐྱིད་ཐོབ་པར་ཐུགས་རྗེ་མཚོན་ཆེད་ངས་དེ་ལྟར་
213



བཤད་པ་མིན། མ་གཞི་པུ་ཅི་ཨུའར་ཞེས་པའི་མིང་དེ་རྣ་བར་མི་སྙན་ནའང་
གང་ལྟར་མི་ཚོའི་འདོད་པ་སྐོང་ཐུབ་པའི་མཛེས་ལྗོངས་ཀྱི་ཁུལ་ཞིག་རེད། ང་
ས་ཆ་མང་པོར་ཡུལ་སྐོར་དུ་འགྲོ་མྱོང་བ་དང༌། བརྗིད་ཉམས་ལྡན་པའི་མཛེས་
ལྗོངས་མང་པོ་མཐོང་མྱོང་། ཡིན་ནའང་རི་གཤམ་དུ་དབེན་པར་གནས་པའི་
གྲོང་གསེབ་ཆུང་ངུ་དེ་ལས་མཛེས་པའི་གནས་ཤིག་གཏན་ནས་མཐོང་མ་མྱོང༌།
ལྕམ་ཨའར་ནུ་ཡིས་ང་ཚོར་གྲུ་བཏང་ནས་ཆུ་ཐོག་ཏུ་སྤྲོ་འཆམ་བྱེད་རྒྱུའི་
གྲོས་འགོ་བཏོན་པར་མཱ་ཀེ་ལི་ཐེ་དང་ཕུ་ལུས་དང་སེས་དགའ་སྤྲོའི་ངང་དང་
ལེན་བྱས་སོང་། །
མི་ཚོས་རྒྱུན་དུ་གྲོང་གསེབ་དང་ཕོ་མོའི་བརྩེ་དུང་གཉིས་འབྲེལ་བ་བྱེད་ཀྱི་
ཡོད་པ་དེར་རྒྱུ་མཚན་ཆེན་པོ་འདུག ཞིང་ཐང་དེ་དག་གམ་ལྕང་གླིང་སྟེང་གི་
གནམ་སྔོན་དང་། དྲི་ཞིམ། མེ་ཏོག རླུང་བསེར། ལྗོན་ཤིང༌། དེ་བཞིན་
ཞིང་ཐང་གི་དཀར་ཆ་དོད་པའི་དབེན་གནས་བཅས་དེ་དག་ལས་ཁྱེད་རང་གི་
སེམས་ནས་དགའ་བའི་བུ་མོ་དང་འཚམས་པ་ཞིག་གཏན་ནས་མེད། ཁྱེད་རང་
བུ་མོ་ཞིག་ལ་ཇི་ལྟར་དགའ་བ་དང་། ཁོང་མོར་ཡིད་རྟོན་ཇི་ལྟར་ཆེ་བ། ཁོང་
མོའི་སྔར་སོང་གི་བྱ་སྤྱོད་ཀྱིས་ཕྱིས་འབྱུང་ལྷག་བསམ་ཟོལ་མེད་བྱེད་རྒྱུར་འགན་
ལེན་ཇི་ལྟར་ཐུབ་ནའང་གང་ལྟར་ཁྱེད་རང་ལ་ཕྲག་དོག་གི་བསམ་བློ་ངེས་ཅན་
ཞིག་ཡོད་ཀྱི་རེད། གལ་ཏེ་ཁྱེད་རང་དེ་སྔ་དགའ་ གྲོགས་སྒྲིག་མྱོང་བ་དང་།
ཏན་ཏན་ཏིག་ཏིག་ངང་དགའ་མྱོང་ན་ཁྱེད་རང་བདག་འཛིན་ཡོངས་སུ་བྱེད་
འདོད་པའི་མི་དེ་ངེས་པར་དུ་འཇིག་རྟེན་འདི་དང་འབྲེལ་ཐག་གཅོད་དུ་འཇུག་
རྒྱུའི་བསམ་བློ་འཁོར་ཡོད་ངེས་རེད། ཁྱེད་རང་གི་སེམས་ནས་དགའ་བའི་བུད་
མེད་དེས་ཉེ་འཁོར་གྱི་མི་ལ་རྣམ་འགྱུར་གྲང་མོ་གང་འདྲ་བསྟན་ནའང་གལ་ཏེ་
ཁོང་མོས་སྐྱེས་པ་གཞན་དང་བྱ་དངོས་གཞན་ལ་འབྲེལ་བ་བྱས་ཚེ་ཁོང་མོའི་དྲི་
ཞིམ་དང༌། ཆ་ཚང་བའི་ལེགས་ཆ་ཚང་མ་ཡལ་འགྲོ་གི་རེད། དེ་ནི་མི་གཞན་
ལས་ང་མྱོང་ཚོར་ཟབ་པ་ཡོད། ངའི་ཕོ་མོའི་བརྩེ་དུང་དེ་སྤྱིར་བཏང་ཞིག་མིན།
214



A
ངས་མི་དཀྱུས་མ་ཞིག་གིས་དགའ་གྲོགས་སྒྲིག་དུས་བྱེད་ཐུབ་པ་ལྟར་དགའ་པོ་
བྱས་པ་ཡིན། འོན་ཏེ་ངས་དགའ་པོ་བྱེད་པ་ནི་མཱ་ཀེ་ལི་ཐེ་ཀཱ་ཏི་ཨས་ཡིན་ཞིང་།
དེ་ཡང་པཱ་ལིར་ངས་གོམ་པ་སྤོ་ཐེངས་རེར་དེ་སྔོན་ཁོང་མོའི་ཟུར་བསྟེན་སྙིང་
སྡུག་བྱེད་མྱོང་བའི་མིའམ་ཡང་ན་ཁོང་མོའི་སྙིང་སྡུག་ཏུ་འགྱུར་ཉེར་ཡོད་པའི་མི་
གང་ཞིག་འཕྲད་ཉེན་ཡོད། ཡིན་ནའང་གྲོང་གསེབ་ཏུ་ང་ཚོ་འཕྲད་མྱོང་མེད་ལ།
ང་ཚོར་སེམས་ཁུར་ཡང་མི་བྱེད་པའི་མིའི་དཀྱིལ་དུ་སྡོད་པ་དང་། ལོ་ རེར་
ཐེངས་རེ་ཡིན་པའི་དཔྱིད་དཔལ་རབ་ཏུ་བཞད་པའི་རང་བྱུང་ཁམས་ཀྱི་པང་དུ་
བསྡད་དེ་གྲོང་ཁྱེར་གྱི་འུར་སྒྲ་ལས་རིང་དུ་བྲལ་བའི་གནས་སུ་ངས་ཕོ་མོའི་བརྩེ་
དུང་སེམས་སུ་བཅངས་ཀྱང་ངོ་ཚ་དང་འཇིགས་སྣང་འཁུར་མི་དགོས།
སྨད་འཚོང་མའི་གཟུགས་བརྙན་དེ་གནས་འདིར་རིམ་བཞིན་ཡལ་སོང་།
ངའི་འགྲམ་དུ་ཡོད་པ་ནི་མིང་ལ་མཱ་ཀེ་ལི་ཐེ་ཟེར་བའི་མཛེས་མ་ཞིག་ཡིན། ང་
ཁོང་མོར་དགའ་ལ་ཁོང་མོ་ཡང་ང་ལ་དགའ་ཞིང༌། སྔར་སོང་གི་ཡོད་ཚད་དུ་བ་
ལྟར་ཡལ་ཏེ་མ་འོངས་ནི་འོད་ཟེར་ལྡན་པ་ཞིག་རེད། ཉི་འོད་དེ་གཉེན་སྒྲིག་
བྱེད་ཉེར་ཡོད་པའི་ཆེས་དྭངས་གཙང་གི་མནའ་མ་ཞིག་ལ་འཕྲོས་པ་ལྟར་ངའི་
སྙིང་སྡུག་ལ་འཕྲོས། ང་གཉིས་ཀྱིས་ལྷན་དུ་མཛེས་སྡུག་ལྡན་པའི་གནས་དེ་ན་
འཆམ་འཆམ་བྱས་ཤིང༌། གནས་དེ་ནི་ཧ་ལམ་ཆེད་མངགས་མི་ཚོ་ལཱ་མཱ་ཏིང་0
གི་སྙན་ངག་གི་ཚིག་སྦྱོར་དང་སེ་ཅུས་ ཏུག་གི་གླུ་གཞས་དྲན་དུ་འཇུག་རྒྱུར་
བཟོས་པ་དང་འདྲ། མཱ་ཀེ་ལི་ཐེས་སྨད་གཡོག་དཀར་པོ་རིང་པོ་ཞིག་གོན་ཏེ་
ལུས་ཟུར་ངའི་དཔུང་པར་བསྙེས་ནས་བསྡད། མཚན་མོར་སྐར་ཚོགས་ཁྲ་ཆིལ་
ལེར་ཤར་བའི་མཐའ་ཡས་དགུང་སྔོན་གྱི་འོག་ཏུ་ཁོང་མོས་ང་ལ་ཁ་ཉིན་བཤད་
པའི་གཏམ་དེ་ཚོ་སླར་བསྐྱར་ཟློས་གནང་། ཐག་རིང་གི་སར་གྲོང་ཁྱེར་ནི་སྔར་
ལཱ་མཱ་ཏིང་(1790=1869)ནི་ཧྥ་རན་སིའི་དུས་རབས་བཅུ་དགུ་པའི་འཆར་ཡན་རིང་ལུགས་ཀྱི་སྙན་ངག་
© སེ་ཅུས་ཏུག་(1806-1864)ནི་ཧྥ་རན་སིའི་དུས་རབས་བཅུ་དགུ་པའི་དབྱངས་རྩོམ་མཁས་པ་དང་རོལ་
དབྱངས་རིག་གཞུང་མཁས་པ་ཞིག་ཡིན།
པ་ཞིག་ཡིན།
* ༣
་
་
་
215



བཞིན་འུར་སྒྲའི་ཁྲོད་དུ་མུ་མཐུད་རང་གི་འཚོ་བར་རོལ་ཀྱང་ང་ཚོའི་གཞོན་ནུའི་
ལང་ཚོ་དང་ཕོ་མོའི་བརྩེ་དུང་གི་སྤྲོ་སྐྱིད་ལ་གང་དེའི་ཤུགས་རྐྱེན་སྤུ་ཙམ་ཡང་
ཐེབས་མི་ཐུབ།
དེ་ནི་དེ་ཉིན་གྱི་མེ་ལྟར་ཚ་བའི་ཉི་འོད་ཀྱིས་ཤིང་ལོའི་བར་གསེང་ནས་ང་
ལ་འཁྱེར་ཡོང་བའི་རྨི་ལམ་ཞིག་ཡིན། ང་ཚོས་སྤྲོ་འཆམ་གྱི་གྲུ་དེ་མཚོ་གླིང་ཁེར་
མ་ཞིག་ཏུ་བཞག་སྟེ་མཚོ་གླིང་ཆུང་ངུ་དེའི་སྤང་སྟེང་དུ་གན་རྐྱལ་བསློགས་ནས་
དེ་སྔའི་མི་ཡུལ་གྱི་འབྲེལ་ཐག་ཡོད་ཚད་བཅད་ཅིང༌། ངས་རང་གི་བསམ་བློའི་
རླབས་རྒྱུན་གྱི་འཕྱུར་འཇགས་ལ་ལྟོས་ཏེ་མ་འོངས་ལ་བསམ་བཀོད་བྱས་ནས་
བསྡད་པ་ཡིན། །
ང་སྡོད་ས་ནས་ཆུ་བོའི་ཕར་འགྲམ་དུ་ད་དུང་ཐོག་བརྩེགས་གསུམ་ཅན་གྱི་
ཁང་པ་སྙིང་རྗེ་པོ་ཞིག་ཡོད་པ་མཐོང་ཐུབ། ཁང་པ་དེའི་ཕྱི་རོལ་དུ་སྒོར་ཕྱེད་ཀྱི་
ལྕགས་ཁྲ་ཞིག་ཡོད་པ་དང་། ལྕགས་ཁྲ་དེ་བརྒལ་བའི་ཁང་པའི་མདུན་དུ་ཁྲུང་
ཁྲུང་གི་སྤུ་བཞིན་ཁོད་སྙོམས་པའི་གཡུ་མདོག་གི་སྤང་ཁ་ཞིག་ཡོད་པ་མ་ཟད།
ཁང་པའི་རྒྱབ་ཏུ་གསང་བ་ཆེ་ཞིང་ཤིན་ཏུ་དབེན་པའི་གླིང་ཀ་ཆུང་ངུ་ཞིག་ཀྱང་
འདུག སྤང་ཁ་དེའི་སྟེང་དུ་ཉིན་དང་པོར་རྡོག་བརྫིས་བཏང་བའི་ལམ་ཆུང་དེ་
ཉིན་གཉིས་པར་གསར་དུ་སྐྱེས་པའི་སྔོ་རྩྭས་བསྣུབས་ནས་མཐོང་མི་ཐུབ།
གང་སར་རྒྱུགས་ནས་སྐྱེ་བའི་རྩི་ཤིང་འགའི་མེ་ཏོག་གིས་ཁང་པ་སྟོང་པ་
དེའི་རྡོ་བཀྱག་ཡོངས་སུ་བཀབ་ནས་ཐོག་ས་གཉིས་པ་བར་ཐུག་འདུག
ཁང་པ་དེ་ངའི་རྨི་ལམ་དུ་བསམས་པ་དང་ཤིན་ཏུ་འཚམས་པས་ངས་དེར་
ལྟ་བཞིན་ལྟ་བཞིན་མཐར་ང་རང་ལ་དབང་ཡོད་སྙམ། ངས་ཁང་པ་དེའི་ནང་
ན་མཱ་ཀེ་ལི་ཐེ་དང་ང་རང་མཐོང་ཞིང༌། ཉིན་པར་རི་ཆུང་དེའི་སྟེང་གི་ཤིང་
གསེབ་ཏུ་སྡོད་པ་དང༌། མཚན་མོར་མཉམ་དུ་སྔོ་ལྗང་གི་སྤང་སྟེང་དུ་སྡོད་པར་
བྱེད། ངའི་སེམས་སུ་འཇིག་རྟེན་འདིའི་ཐོག་ང་གཉིས་ཀྱི་བདེ་སྐྱིད་འདི་འདྲ་ད་
དུང་སུ་ལ་ཡོད་དམ་སྙམ།
216



“ཁང་པ་དེ་དེ་འདྲའི་མཛེས་པ་ལ”ཞེས་མཱ་ཀེ་ལི་ཐེས་ང་ལ་དེ་སྐད་སྨྲས།
ཁོང་མོས་ངའི་མིག་རྒྱང་ལ་ལྟོས་ཏེ་ཁང་པ་དེ་མཐོང་ཞིང་། ད་དུང་ཕལ་ཆེར་ང་
དང་བསམ་ཚུལ་གཅིག་མཚུངས་བྱུང་ཡོད་པ་འདྲ། །
ཕུ་ལུས་ཏང་སེས་“ག་པར་འདུག་གམ”ཞེས་དྲིས།
“ ཕ་གིར་འདུག”ཅེས་མཱ་ཀེ་ལི་ཐེས་མཛུབ་མོས་བསྟན།
ཕུ་ལུས་ ཏང་ སེས་མུ་ མཐུད་ “ ཨ་ ཙི། དངོས་ གནས་ མཛེས་ པོ་ འདུག
ཁྱེད་རང་མོས་པོ་བྱུང་ངམ་”ཞེས་སྨྲས། །
“ང་ཧ་ཅང་མོས་པོ་བྱུང་”
“འོ་ན་གུང་རིམ་པའི་མི་དྲག་ལ་ ཁང་པ་དེ་ཁྱེད་རང་ལ་གཡར་རོགས་
གསུངས་ཤིག ཁོང་གིས་ཏན་ཏན་མོས་མཐུན་གནང་གི་རེད། དོན་དེ་ངས་
འགན་འཁུར་ཆོག གལ་ཏེ་ཁྱེད་རང་མོས་མཐུན་ཡོད་ན་ངས་སྒྲུབ་ཀྱི་ཡིན་”
མཱ་ཀེ་ལི་ཐེས་ང་ལ་ལྟ་བཞིན་ཧ་ལམ་ངས་བསམ་འཆར་དེར་འཛིན་པའི་ལྟ་
སྟངས་བསྡུ་ལེན་བྱེད་པ་དང་འདྲ།
ངའི་རྨི་ལམ་ཕུ་ལུས་ཏང་སེའི་མཐའ་མཇུག་གི་སྐད་ཆ་ཚིག་ཁ་ཤས་དེ་དང་
ཆབས་ཅིག་ ཐོར་སོང་། ང་གློ་བུར་དུ་དངོས་ཡོད་ཀྱི་ནང་དུ་ལྷུངས་ཏེ་ མགོ་
འཐོམས་མིག་རིབ་ཏུ་གྱུར། །
“རེད་ཨཱ། ཇུས་དེ་དངོས་གནས་ཡག་པོ་འདུག་”ཅེས་ངས་ལྡབ་ལྡིབ་ངང་
སྨྲས་མོད། དོན་དུ་རང་ཉིད་ཀྱིས་གང་ཞིག་ཤོད་ཀྱི་ཡོད་པ་ཡང་མི་ཤེས།
མཱ་ཀེ་ལི་ཐེས་ངའི་ལག་ནས་བཟུང་སྟེ་“འོ་ན་ཚང་མ་ངས་བཀོད་སྒྲིག་བྱས་
ཆོག”ཅེས་རང་ཉིད་ཀྱི་རེ་འདོད་ལ་ལྟོས་ནས་ངའི་སྐད་ཆར་འགྲེལ་བཤད་རྒྱག་
པ་དང་འབྲེལ་“ཁང་པ་དེ་ གཡར་གཏོང་གི་ཡོད་མེད་ མགྱོགས་པོ་བལྟ་ བར་
འགྲོ”ཟེར།
ཁང་པ་ནི་སྟོང་པ་ཡིན་པ་དང་། ཁང་གླ་ཧྥ་ལའང་ཉིས་སྟོང་རེད།
“ཁྱེད་རང་འདི་གར་ཕེབས་འདོད་ཡོད་དམ”ཞེས་ཁོང་མོས་ང་ལ་དེ་སྐད་
217



དྲིས། །
“ང་ཏན་ཏན་འདིར་ཡོང་ཐུབ་ཀྱི་རེད་དམ་”
“གལ་ཏེ་ཁྱེད་རང་གི་ཆེད་དུ་མིན་ན་ང་འདིར་གབ་པར་ཡོང་རྒྱུ་དེ་སུའི་
ཆེད་དུ་རེད་དམ་” །
“ཡོང་ང༌། མཱ་ཀེ་ལི་ཐེ། ཁང་པ་འདི་ང་རང་གིས་གཡར་གྱི་ཡིན་”
“ཁྱེད་རང་སྨྱོ་བ་མིན་ནམ། དེ་འདྲ་གནང་ན་ཕན་ཐོགས་ཡོང་རྒྱུ་ཕར་
བཞག ད་དུང་ཉེན་ཁ་ཡོད་པ་རེད། ང་མི་གཅིག་གི་བཀོད་སྒྲིག་ཁོ་ན་མ་
གཏོགས་དང་ལེན་བྱེད་མི་ཐུབ་པ་དེ་ཁྱེད་རང་གིས་མཁྱེན་གསལ་རེད། དོན་དེ་
ང་སྒྲུབ་ཏུ་ཆུག་དང༌། གླེན་ལྐུགས། ད་མང་པོ་གསུངས་མི་དགོས་”
“དེ་འདྲ་ཡིན་ན་ང་ལ་བསྟུད་མར་ཉིན་གཉིས་གསུམ་གྱི་ཁོམ་པ་བྱུང་ཚེ་
ཁྱེད་གཉིས་དང་མཉམ་དུ་སྡོད་པར་ཡོང་གི་ཡིན”ཞེས་ཕུ་ལུས་ཏང་སེས་དེ་སྐད་
གསུངས། །
ང་ཚོས་ཁང་པ་དེ་ནས་བྲལ་ཏེ་པཱ་ལིར་ལོག་འགྲོ་བའི་ལམ་དུ་ཞུགས་པ་
དང་འབྲེལ་འཆར་གཞི་གསར་པ་དེ་མུ་མཐུད་གླེང༌། ངས་ཤིང་རྟ་འཁོར་ལོ་
ལས་མ་བབས་བར་མཱ་ཀེ་ལི་ཐེ་པང་དུ་བཞག་ཅིང་། ང་ལ་སེམས་ལྷོད་ལྷོད་ངང་
ངའི་སྙིང་སྡུག་གི་འཆར་གཞིར་བསམ་གཞིགས་བྱེད་རྒྱུའི་གོ་སྐབས་ཅུང་ཟད་
བྱུང༌།
བཅུ་བདུན། །
ཉིན་གཉིས་པར་མཱ་ཀེ་ལི་ཐེས་ང་ཞོགས་པ་སྔ་མོ་ནས་ཕྱིར་བསློགས་བྱུང་།
ཁོང་མོས་ང་ལ་གུང་རིམ་པའི་མི་དྲག་སྔ་མོ་ནས་ཕེབས་ཀྱི་རེད་གསུངས་པ་མ་
ཟད། གུང་རིམ་པའི་མི་དྲག་ཕྱིར་ལོག་མ་ཐག་ང་ལ་ཡི་གེ་བསྐུར་ནས་དགོང་
མོའི་འཛོམས་དུས་དང་འཛོམས་གནས་བརྡ་ཐོ་གཏོང་རྒྱུ་བྱས།
ཉིན་པར་ངོ་མ་ང་ལ་ཡི་གེ་དེ་འབྱོར་བྱུང་།
218



ང་གུང་རིམ་པའི་མི་དྲག་དང་མཉམ་དུ་པུ་ཅི་ཨུའར་ལ་འགྲོ་གི་ཡིན། དགོང་མོའི་ཆུ་
ཚོད་བརྒྱད་པའི་ཐོག་ཕུ་ལུས་དང་སེའི་ནང་དུ་ང་སྒུག་རོགས།
མཱ་ཀེ་ལི་ཐེས་དུས་ཐོག་ཏུ་ཕྱིར་ལོག་ཡོང་བ་མ་ཟད། ལྕམ་དཱི་འུས་ཨར་ནུ་
ཝའི་གཟིམ་ཁང་དུ་ང་འཕྲད་པར་ཕེབས་བྱུང༌། །
“ད་འགྲིག་སོང་། ཚང་མ་བཀོད་སྒྲིག་བྱས་པ་ཡིན་”ཞེས་ཁོང་མོས་སྒོ་
འཛུལ་ཕེབས་དུས་དེ་སྐད་གསུངས།
ཕུ་ལུས་ཏང་སེས་“ཁང་པ་གཡར་ཟིན་ནམ”ཞེས་དྲིས།
“གཡར་བ་ཡིན། བཤད་མ་ཐག་ཁོང་གིས་མོས་མཐུན་གནང་བྱུང”
ངས་གུང་རིམ་པའི་མི་དྲག་ངོ་ཤེས་ཀྱི་མེད། འོན་ཏེ་ངས་འདི་ལྟར་ཁོང་
ལ་མགོ་སྐོར་བཏང་ན་ང་ངོ་གནོང་སྐྱེ་གི་འདུག
“ཡིན་ནའི་ད་དུང་ཚར་མ་སོང”ཞེས་མཱ་ཀེ་ལི་ཐེས་སླར་དེ་སྐད་སྨྲས།
“ད་དུང་ཕྱག་ལས་ག་རེ་བསྡད་ཡོད་དམ་”
“ང་ད་དུང་ཨར་མའང་གི་བཞུགས་གནས་ལ་བསམ་བློ་གཏོང་དགོས་
ཡོད་”
“ཁྱེད་རང་དང་མཉམ་དུ་བཞུགས་མཁན་མ་རེད་དམ”ཞེས་ཕུ་ལུས་ཏང་
སེས་དགོད་བཞིན་སྨྲས།
“མ་རེད། ཁོང་ང་དང་གུང་རིམ་པའི་མི་དྲག་ཉིན་དགུང་གི་ཞལ་ལག་
མཆོད་སའི་སྐྱ་རེངས་མགྲོན་ཁང་དུ་བཞུགས་ཡས་རེད། གུང་རིམ་པའི་མི་དྲག་
མཛེས་ལྗོངས་ལ་གཟིགས་སྐབས་ངས་ལྕམ་ཨའར་ནུ་ལ་དྲིས་པ་ཡིན། ཁོང་མོའི་
མཚན་ལ་ལྕམ་ཨའར་ནུ་ཟེར་བ་མ་རེད་དམ། ངས་ཁོང་མོར་ཁང་པ་འཚམས་
པོ་ཞིག་གཡར་རྒྱུ་ཡོད་མེད་དྲིས་པས་ཏག་ཏག་མགྲོན་སྣེ་ཁང་དང་། མགྲོན་
མཇལ་ཁང༌། གཟིམ་ཆུང་བཅས་ཆ་ཚང་ཡོད་པའི་ཁང་པ་ཞིག་འདུག ངས་
219



བྱས་ན་མི་ཚང་བ་ཅི་ཡང་མི་འདུག ཟླ་བ་གཅིག་ལ་ཁང་གླ་ཧྥ་ལའང་དྲུག་ཅུ་
ཡིན་པ་དང་། ཁང་པའི་ནང་གི་སྒྲིག་ཆས་ནི་སྐྱོ་ནད་ཕོག་པའི་མི་ཞིག་གིས་
བལྟས་ནའང་སྤྲོ་བ་འཕེལ་ཐུབ་པ་ཞིག་འདུག ངས་ཁང་པ་དེ་གཡར་བ་ཡིན།
ཡག་པོ་འདུག་གམ་”
ངས་མཱ་ཀེ་ལི་ཐེར་དམ་པོར་འཐམས། །
ཁོང་མོས་མུ་མཐུད་“ཁང་པ་དེ་དངོས་གནས་ཡག་པོ་འདུག ཁྱེད་རང་
སྒོ་ཆུང་གི་ལྡེ་མིག་སྣོམས་དང༌། ངས་ལྕགས་ཁྲའི་སྒོའི་ལྡེ་མིག་གུང་རིམ་པའི་མི་
དྲག་ལ་འབུལ་རྒྱུ་ཁས་བླངས་པ་ཡིན། ཡིན་ནའི་ཁོང་གིས་ལེན་གནང་གི་མ་
རེད། གང་ཡིན་ཟེར་ན། གལ་ཏེ་ཁོང་ཕེབས་ཀྱང་ཉིན་པར་མ་གཏོགས་ཕེབས་
ཀྱི་མ་རེད། དངོས་གནས་བྱས་ན་ང་གློ་བུར་པཱ་ལི་ནས་དུས་ཡུན་ཅུང་ཟད་རིང་
བྲལ་རྒྱུའི་བསམ་བློར་ཁོང་ཏན་ཏན་དགའ་སྤྲོ་སྐྱེས་ཡོད་ཀྱི་རེད། དེ་འདྲ་བྱས་
ན་ཁོང་གི་གཟིམ་ཁང་དུའང་ལབ་གླེང་ཉུང་དུ་འགྲོ་ཐུབ། ཡིན་ནའི་ཁོང་གིས་
ང་ལ་པཱ་ལིར་དགའ་ཞེན་དེ་འདྲ་ཡོད་པས་གྲོང་གསེབ་ཏུ་གབ་སྡོད་བྱེད་རྒྱུའི་
གཏན་འཁེལ་གང་འདྲ་བྱས་པ་སྐད་ཆ་དྲིས་བྱུང་། ངས་ཁོང་ལ་ང་ལུས་པོ་ཐང་
པོ་མེད་སྟབས་གྲོང་གསེབ་ཏུ་ལུས་པོ་གསོ་བར་འགྲོ་གི་ཡིན་ཞུས་པས་ཁོང་གིས་
ཧ་ལམ་ངའི་སྐད་ཆར་ཡིད་ཆེས་དེ་ཙམ་གནང་གི་མི་འདུག བརྩེ་གྲོགས་ཨར་
མའང་། སྙིང་རྗེ་སྐྱེ་དགོས་པའི་བགྲེས་སོང་དེ་བྱ་ཐབས་མེད་པ་བཟོས་ཡོད་
པས་དེས་ན་ང་ཚོ་གཟབ་གཟབ་བྱེད་དགོས། ཁོང་གིས་མི་མངགས་ནས་ང་ལ་
བལྟ་སྲུང་བྱེད་སྲིད། ངས་ཁོང་ངའི་ཆེད་དུ་ཁང་པ་གཡར་དུ་བཅུག་པ་མ་ཟད།
ད་དུང་ངའི་བུ་ལོན་ཡང་འཇལ་དུ་བཅུག་པ་ཡིན། ལམ་འགྲོ་མེད་པ་ཞིག་ལ་ང་
ལ་ད་དུང་བུ་ལོན་སྤྲོད་རྒྱུ་བསྡད་ཡོད། ཁྱེད་རང་གིས་བལྟས་ན་བཀོད་སྒྲོག་
འདི་འདྲ་ཁྱེད་རང་ལ་འཚམ་པོ་འདུག་གམ་”
“འཚམ་པོ་འདུག” ཅེས་ངས་ལན་བཏབ་ཅིང་། འཚོ་བའི་བཀོད་སྒྲིག་
འདི་འདྲ་ངའི་སྣང་བར་མི་འགྲོ་མོད། ཡིན་ནའང་ངས་བཟོད་སྒོམ་བྱས་ཏེ་ཅི་
220
，-
--
ས• - -
•



ཡང་བཤད་མེད། །
“སྙིང་སྡུག ང་ཚོས་ཁང་པ་དེར་ཞིབ་ཕྲ་བལྟས་པ་ཡིན། རྗེས་མ་ང་ཚོ་དེ་
གར་བཞུགས་དུས་ཏན་ཏན་ཐུགས་བློ་བདེ་པོ་ཞེ་དྲག་ཡོང་གི་རེད། གུང་རིམ་
པའི་མི་དྲག་གིས་ཚང་མར་བསམ་བློ་བཏང་འདུག” ཅེས་ཁོང་མོ་དགའ་ནས་སྨྱོ་
བ་ལྟར་ང་ལ་འཐམས་ཏེ་“ཁྱེད་རང་དངོས་གནས་བསོད་བདེ་རེད། སྒོར་ཁྲི་
བརྒྱ་ཕྲག་ཡོད་པའི་ཕྱུག་རྒན་ཞིག་གིས་ཁྱེད་རང་ལ་གཟིམ་ཆས་བཟོ་གི་ཡོད་པ་
རེད་”ཟེར།
“འོ་ན་ཁྱེད་རང་ག་དུས་ཕར་སྤོ་གི་ཡིན་”ཞེས་ཕུ་ལུས་ཏང་སེས་དེ་སྐད་
དྲིས།
“གང་སྔ་སྔ་སྤོ་གི་ཡིན་”
“ཁྱེད་རང་ཤིང་རྟ་འཁོར་ལོ་ཡང་ཁྲིད་ཕེབས་ཀྱི་ཡིན་ནམ་”
“ང་ཁྱིམ་གྱི་ཅ་དངོས་ཡོད་ཚད་སྤྲོ་གི་ཡིན། ང་ཁྱིམ་དུ་མེད་དུས་ཁྱེད་རང་
གིས་ངའི་ཁང་པར་གཟིགས་རོགས་”
གཟའ་འཁོར་གཅིག་འདས་རྗེས་མཱ་ཀེ་ལི་ཐེས་གྲོང་གསེབ་ཀྱི་ཁང་པ་དེའི་
ནང་སྤོས་ཤིང༌། ངས་ནི་སྐྱ་རེངས་མགྲོན་ཁང་དུ་བསྡད་པ་ཡིན། །
དེ་ན་ས་བཟུང་ངས་ཁྱེད་རང་ལ་ཇི་བཞིན་ཞུ་དཀའ་བའི་འཚོ་བ་དུམ་བུ་
ཞིག་འགོ་ཚུགས་སོང་། །
པུ་ཅི་ཨུའ ར་དུ་སྤོས་མ་ཐག་པའི་དུས་དེར་མཱ་ཀེ་ལི་ཐེས་ད་དུང་གོམས་
གཤིས་རྙིང་པ་དེ་ཡོངས་སུ་དོར་ཐུབ་མེད། གྲོགས་མོ་ཚང་མས་ཉིན་ལྟར་དུས་
ཆེན་གཏོང་བ་ལྟར་ཁོང་མོའི་གཟིམ་ཁང་དུ་ཁོང་མོར་བལྟ་བར་ཡོང་གི་འདུག
ཟླ་བ་ཧྲིལ་པོ་གཅིག་ནང་ཉིན་ལྟར་མི་བཅུ་གྲངས་ཀྱིས་མཱ་ཀེ་ལི་ཐེའི་གཟིམ་ཤག་
ཏུ་ཟས་ཟ་བ་དང་། ཕུ་ལུས་ཏང་སེས་ཀྱང་ཁོང་མོའི་ངོ་ཤེས་པ་ཡོད་ཚད་ཁྲིད་
ཡོང་བ་མ་ཟད། ད་དུང་ཁང་པ་དེ་ཁོང་མོའི་ཡིན་པ་ལྟར་ཁོང་ཚོ་ལྟ་སྐོར་བྱེད་དུ་
འཇུག་གི་འདུག
221



ཁྱེད་རང་གི་བསམ་བཀོད་ལྟར་འགྲོ་སོང་ཚང་མ་གུང་རིམ་པའི་མི་དྲག་
གིས་གཏོང་གི་ཡོད་པ་རེད། ཡིན་ནའང་ཕུ་ལུས་ཏང་སེས་རྒྱུན་དུ་མཱ་ཀེ་ལི་ཐེའི་
མིང་འཁྱེར་ཏེ་ངའི་ས་ནས་ཧྥ་ལའང་ཆིག་སྟོང་ཡིན་པའི་ཤོག་ལོར་རེ་འཁྱེར་འགྲོ་
གི་ཡོད། ཁྱེད་རང་གིས་མཁྱེན་གསལ་ལྟར་རྒྱུན་པོ་འགྱེད་དུས་ང་ལ་དངུལ་ཏོག་
ཙམ་ཐོབ་ཡོད་པས་ངས་བྲེལ་འཚབ་ངང་མཱ་ཀེ་ལི་ཐེས་མི་མངགས་ནས་ང་ལ་
དགོས་ཟེར་བའི་དངུལ་དེ་ཚོ་ཁོང་མོར་སྤྲོད་པ་དང༌། ད་དུང་ངའི་དངུལ་གྱིས་
ཁོང་མོའི་དགོས་མཁོ་སྐོང་ཐུབ་ཨེ་ཡོང་སྙམ་པས་དེས་ན་ངས་པཱ་ལིར་ཕྱིན་ཏེ་
དངུལ་བུན་ཏོག་ཙམ་གཡར་བ་ཡིན། གྲངས་ཚད་ནི་དེ་སྔོན་ངས་གཡར་བ་དང་
མཚུངས། དེ་ཡང་དེ་སྔོན་གྱི་དངུལ་བུན་དེ་དག་ངས་སྔ་ས་ནས་དུས་ཐོག་ཏུ་
གྲངས་ཚང་སྤྲད་ཟིན།
དེར་བརྟེན་ང་ལ་སླར་ཧྥ་ལའང་ཁྲི་གཅིག་ཙམ་ཡོད་པ་དང་། དེའི་ནང་
ངའི་ཕོགས་སྣོན་ཚུད་མེད།
མཱ་ཀེ་ལི་ཐེ་གྲོགས་པོར་སྣེ་ལེན་བྱེད་པའི་བློ་འདོད་ཅུང་ཆུང་དུ་ཕྱིན་སོང་།
དེ་ནི་སྐྱོ་བསང་དེ་རིགས་ཀྱི་འགྲོ་གྲོན་ཤིན་ཏུ་ཆེ་བ་དང༌། དེ་བས་སྐབས་འགར་
ང་ལའང་དངུལ་མི་སློང་ཀ་མེད་བྱུང་བས་རེད། གུང་རིམ་པའི་མི་དྲག་གིས་
ཁང་པ་དེ་གཡར་ནས་མཱ་ཀེ་ལི་ཐེ་ལུས་པོ་གསོ་རྒྱུར་སྤྲད་པ་དང་། རང་ཉིད་སླར་
གནས་དེར་ཕེབས་ཀྱི་མི་འདུག དེ་ནི་ཁོང་རྒྱུན་དུ་གནས་འདི་རུ་ཧ་ཧ་ཧུ་ཧུ་
ཟེར་མཁན་མགྲོན་པོ་ཁྱུ་ཞིག་ཐུག་སྒྱུར་སྐྲག་གི་ཡོད་ཅིང་། རང་ཉིད་ཁོང་མོ་
ཚོས་མཐོང་བར་བྱེད་མི་འདོད། དེ་བས་ཉིན་ཞིག་ཁོང་མཱ་ཀེ་ལི་ཐེ་དང་མཉམ་
དུ་དགོང་དྲོའི་གསོལ་ཚིགས་བཞེས་པར་ཕེབས་དུས་མི་བཅུ་བཞི་བཅོ་ལྔ་ཞིག་མཱ་
ཀེ་ལི་ཐེའི་གཟིམ་ཁང་དུ་ཉིན་དགུང་གི་ལྟོ་ཆས་ཟ་གིན་ཡོད། ཉིན་དགུང་གི་ལྟོ་
དུས་དེ་ཁོང་གིས་བལྟས་ན་དགོང་དྲོའི་ལྟོ་ཆས་བཟས་ཆོག་པའི་དུས་སུ་ཡང་
མཇུག་སྒྲིལ་མེད། ཁོང་གིས་ཐབ་ཚང་གི་སྒོ་འབྱེད་དུས་འུར་དགོད་ཅིག་ཁོང་གི་
ཕྱོགས་སུ་འཕུར་འོང་ཞིང༌། དེ་ནི་ཁོང་གི་བསམ་ཡུལ་ལས་འདས། གཞོན་ནུ་
222



མ་དེ་ཚོའི་འཛེམས་བག་སྤུ་ཙམ་ཡང་མེད་པའི་དགོད་སྒྲའི་དཀྱིལ་དུ་ཁོང་ལམ་
སེང་ཕྱིར་འཐེན་མི་བྱེད་ཀ་མེད་བྱུང་།
མཱ་ཀེ་ལི་ཐེ་ཟས་ལྕོག་ལས་བྲལ་ཏེ་ཉེ་འགྲམ་གྱི་ཁང་པའི་ནང་དུ་གུང་རིམ་
པའི་མི་དྲག་འཚོལ་བར་སོང་བ་དང་། ཁ་གང་མཁས་མཁས་ཀྱིས་སེམས་གསོ་
བྱས་ཏེ་ཁོང་ཉིད་ཐེངས་འདིའི་ཐུགས་མི་སྐྱིད་པའི་ངང་ཚུལ་དེ་བརྗེད་དུ་འཇུག་
དགོས་སྙམ། འོན་ཏེ་བགྲེས་སོང་གི་རང་བརྩིའི་སེམས་པར་ཕོག་ཐུག་བཏང་
ཟིན་པས་སེམས་ནང་ཁོང་ཁྲོ་རབ་ཏུ་འབར། ཁོང་གིས་ཡ་ང་སྙིང་རྗེ་མེད་པའི་
ངང་ཉམ་ང་བའི་བུ་མོ་དེར་“ སླར་དངུལ་བཏོན་ནས་རང་སྣང་གང་ཤར་གྱི་
ལོངས་སྤྱོད་བྱེད་མཁན་བུད་མེད་ཅིག་ལ་སྟེར་འདོད་མེད་” ཅེས་རླུང་འཚུབ་
འཚུབ་ངང་ཕྱིན་སོང་། དེ་ནི་བུད་མེད་དེས་ཐ་ན་ཁོང་མོའི་ཁྱིམ་དུའང་ཁོང་ལ་
ཐོབ་འོས་པའི་གུས་བཀུར་ཐོབ་ཏུ་མི་འཇུག་པས་རེད། །
ཉིན་དེ་ནས་བཟུང་ང་ཚོས་ཁོང་གི་གནས་ཚུལ་གཏན་ནས་གོ་མ་བྱུང་།
མ་གཞི་མཱ་ཀེ་ལི་ཐེས་རྗེས་སུ་སྒོ་བསྡམས་ཏེ་མགྲོན་འབྲེལ་བཅད་ནས་དེ་སྔའི་
གོམས་གཤིས་ལ་འགྱུར་བ་བཏང་མོད། འོན་ཏེ་གུང་རིམ་པའི་མི་དྲག་གོ་རྒྱུ་
ཐོས་རྒྱུ་མི་འདུག དེས་ན་ངའི་རེ་བ་གྲུབ་སོང་། ངའི་སྙིང་སྡུག་ང་རང་ལ་
ཡོངས་སུ་དབང་བ་དང་། ངའི་རྨི་ལམ་དེ་མཐར་མངོན་འགྱུར་བྱུང་། མཱ་ཀེ་ལི་
ཐེ་སླར་ང་དང་བྲལ་མི་ཐུབ་ཅིང་། ཁོང་མོས་མཇུག་འབྲས་གང་འདྲ་ཡོང་མིན་
ལ་མ་ལྟོས་པར་ང་གཉིས་ཀྱི་འབྲེལ་བ་ཁྲོམ་བསྒྲགས་བྱས། དེས་ན་ངས་ཁོང་
མོའི་གཟིམ་ཁང་དུ་བསྡད་དེ་འགྲོ་གི་མེད། གཡོག་པོ་ཚོས་ང་ལ་སྐུ་ཞབས་ཟེར་
ཞིང༌། ང་དངོས་སུ་ཁོ་ཚོའི་སྦྱིན་བདག་ལ་བརྩིས་བྱུང༌། །
འཚོ་བ་གསར་པ་དེ་རིགས་ལ་ཕུ་ལུས་ཏང་སེས་དེ་སྔོན་མཱ་ཀེ་ལི་ཐེར་གང་
ནུས་ཀྱིས་ཐ་ཚིག་སྒྲོག་མྱོང་། འོན་ཀྱང་མཱ་ཀེ་ལི་ཐེས་ཁོང་མོ་ང་ལ་དགའ་བ་
དང་། ཁོང་མོའི་འཚོ་བའི་ནང་ང་མེད་དུ་མི་རུང་བ། གནས་ཚུལ་ཇི་ལྟ་བུར་
ཐུག་ནའང་ང་དང་བྲལ་མེད་མཉམ་གནས་ཀྱི་བདེ་སྐྱིད་དེ་རྩ་བ་ནས་དོར་གྱི་
223



མིན་ཞེས་སྨྲས་པ་དང་། ད་དུང་སུ་ཞིག་གི་ལྟ་སྣང་ལ་མ་ཕྱིན་ན་འདིར་མ་ཕེབས་
ན་འགྲིག་གི་རེད་ཅེས་གསུངས།
ཉིན་ཞིག་ཕུ་ལུས་ཏང་སེས་མཱ་ཀེ་ལི་ཐེར་གལ་འགངས་ཤིན་ཏུ་ཆེ་བའི་དོན་
འགའ་ཞིག་ཞུ་དགོས་ཡོད་ཅེས་ཁོང་མོ་གཉིས་ཀྱིས་ཁང་པའི་ནང་དུ་འཛུལ་ཏེ་སྒོ་
བརྒྱབ་ནས་ ཤབ་ཤུབ་ངང་སྐད་ཆ་ ཤོད་ཀྱིན་བསྡད་སོང་། ངས་སྒོའི་ཕྱི་ནས་
ཉན་པས་སྐད་ཆ་དེ་ཚོ་དེ་དུས་ཐོས་བྱུང༌། །
ཉིན་ཤས་ཀྱི་རྗེས་སུ་ཕུ་ལུས་དང་སེ་སླར་ཕེབས་བྱུང་།
ཁོང་མོ་འཛུལ་ཕེབས་དུས་ང་མེ་ཏོག་ལྡུམ་རྭའི་ནང་དུ་ཡོད་པས་ཁོང་མོས་
ང་མཐོང་མ་སོང༌། ངས་མཱ་ཀེ་ལི་ཐེས་ཁོང་མོ་བསུ་བར་འགྲོ་བའི་ཚུལ་དེ་མཐོང་
དུས་དེ་སྔོན་ཐོས་པའི་སྐད་ཆ་དང་འདྲ་བའི་གླེང་མོལ་ཞིག་འགོ་ཚུགས་གྲབས་
ཡོད་པའི་ དོགས་པ་སྐྱེས་བྱུང་། ངའི་བསམ་པར་དེ་སྔོན་ལྟར་ལྐོག་ཉན་བྱེད་
དགོས་སྙམ། །
བུད་མེད་དེ་གཉིས་ཀྱིས་མགྲོན་སྣེ་ཁང་ཆུང་གི་ནང་དུ་འཛུལ་ནས་སྒོ་
བརྒྱབ་སོང་བས་ངས་ལྐོག་ཉན་བྱེད་པར་ཕྱིན་པ་ཡིན།
“གང་འདྲ་འདུག་གམ”ཞེས་མཱ་ཀེ་ལི་ཐེས་དྲིས།
“གང་འདྲ་འདུག་གམ་ཨད་ང་ལ་གུང་རིམ་པའི་མི་དྲག་ཐུག་བྱུང་
“ཁོང་གིས་ཁྱེད་རང་ལ་ག་རེ་གསུངས་བྱུང་ངམ་”
“དོན་དང་པོ་དེ་ཁོང་གིས་ཁྱེད་རང་ལ་དགོངས་པ་དྭངས་པ་གནང་གི་
འདུག ཡིན་ནའི་ཁོང་གིས་ད་ལྟ་ཁྱེད་རང་གིས་མངོན་གསལ་ངང་སྐུ་ཞབས་
ཨར་མའང་དཱི་ཝར་དང་མཉམ་དུ་སྡོད་པ་ཤེས་ཀྱི་འདུག གནས་ཚུལ་དེར་ཁོང་
གིས་དགོངས་དྭངས་གནང་གི་མི་འདུག ཁོང་གིས་ང་ལ་ “ གང་ལྟར་མཱ་ཀེ་ལི་
ཐེས་ཕོ་གཞོན་དེ་དང་བྲལ་ཚེ་ངས་སྔོན་མ་ལྟར་ཁོང་མོར་ག་རེ་དགོས་ཀྱང་སྟེར་
གྱི་ཡིན། དེ་ལས་ལྡོག་ན་མོ་ངའི་ས་ནས་དངོས་པོ་ཅི་ཡང་ཐོབ་རེ་མ་བྱེད་
གསུངས་ཀྱི་འདུག”
224



“ཁྱེད་རང་གིས་ལན་གང་འདྲ་བརྒྱབ་ཡོད་དམ་” །
“ངས་ཁོང་གི་གཏན་འབེབས་ཁྱེད་རང་ལ་ཞུས་ཆོག་ཅེས་བཤད་པ་མ་
ཟད། ད་དུང་ཁྱེད་རང་གིས་དོན་བྱའི་རྒྱུ་མཚན་གསལ་པོ་ཤེས་སུ་འཇུག་རྒྱུའི་
ཁས་བླངས་པ་ཡིན། བརྩེ་བའི་བུ་མོ། ཁྱེད་རང་རང་ཉིད་ཀྱི་ཤོར་བའི་གནས་
བབ་ལ་བསམ་གཞིགས་ཤིག་གྱིས་དང༌། གནས་བབ་དེ་ཨར་མའང་གིས་ནམ་
ཡང་ཁྱེད་རང་ལ་སྤྲོད་ཐུབ་ཀྱི་མ་རེད། ཨར་མའང་གིས་བློ་རྩེ་གཅིག་སྒྲིམ་ངང་
ཁྱེད་རང་ལ་དགའ་པོ་བྱེད་ནའང་ཁོང་ལ་ཁྱེད་རང་གི་དགོས་མཁོ་སྐོང་ཐུབ་པའི་
རྒྱུ་ནོར་འདང་ངེས་མེད་པས་གང་ལྟར་ཁོང་གིས་ཉིན་ཞིག་ཁྱེད་རང་དང་བྲལ་གྱི་
རེད། དེ་དུས་ཕྱི་དྲགས་པ་རེད། གུང་རིམ་པའི་མི་དྲག་གིས་སླར་ཁྱེད་རང་གི་
ཆེད་དུ་བྱ་བ་གང་ཡང་སྒྲུབ་ཀྱི་མ་རེད། ཁྱེད་རང་གིས་བྱས་ན་ངས་ཨར་མའང་
ལ་ཤོད་དགོས་སམ་མི་དགོས་”
མཱ་ཀེ་ལི་ཐེས་ཕལ་ཆེར་བསམ་གཞིགས་བྱེད་ཀྱིན་ཡོད་པ་འདྲ་སྟེ། ལན་ཅི་
ཡང་བཏབ་མ་སོང་། སྐབས་དེར་ངས་སྙིང་ཁ་ལོང་ལོང་དུ་འཕག་བཞིན་ཁོང་
མོས་ལན་ཇི་ལྟར་རྒྱག་མིན་སྒུག་བསྡད་པ་ཡིན།
མཱ་ཀེ་ལི་ཐེས་ “ མིན། ང་ ཨར་མའང་དང་ རྩ་བ་ནས་ བྲལ་ གྱི་ མིན་ལ།
ཁོང་དང་མཉམ་སྡོད་ཀྱི་འཚོ་བར་སྦ་གསང་ཡང་བྱེད་ཀྱི་མིན། དེ་འདྲ་བྱེད་པ་
ནི་ཕལ་ཆེར་གླེན་པ་ཡིན་གྱི་རེད། ཡིན་ནའི་ང་ཁོང་ལ་དགའ་པོ་ཡོད་པས་
ཐབས་ཤེས་ག་རེ་ཡོད་དམ། དེས་མ་ཚད། ཁོང་གིས་ད་ལྟ་སེམས་ཁྲལ་གང་
ཡང་མེད་པའི་ངང་ང་ལ་དགའ་པོ་བྱེད་པ་དེ་གོམས་གཤིས་སུ་གྱུར་ཟིན་ཞིང་།
ཉིན་གཅིག་ནང་ཐ་ན་ང་དང་ཆུ་ཚོད་གཅིག་ཙམ་བྲལ་ནའང་ཁོང་ལ་སྡུག་བསྔལ་
ཆེན་པོ་ཡོང་གི་རེད། ཡང་བསྐྱར་ཞུས་ན། ང་ཡང་དུས་ཡུན་རིང་པོ་གསོན་མི་
ཐུབ་པས་སླར་རང་སྡུག་རང་ཉོ་བྱས་ནས་སྤོ་ཏོ་ཞིག་གི་འདོད་བློར་སྲུང་བརྩི་ཞུ་
འདོད་མེད། ཁོང་མཐོང་བ་ཙམ་གྱིས་ང་རང་ཡང་རྒས་པའི་ཚོར་བ་ཡོང་གི་
འདུག ཁོང་དངུལ་གསོག་ཏུ་ཆུག ང་ལ་མི་དགོས་”
225



“ ཡིན་ནའི་ཁྱེད་རང་རྗེས་མ་གང་འདྲ་བྱེད་དམ་”
“ཤེས་མ་སོང་”
ཕུ་ལུས་ཏང་སེས་ད་དུང་སྐད་ཆ་གང་ཞིག་ཤོད་རྩིས་བྱེད་མོད། འོན་ཏེ་
ངས་གློ་བུར་ནང་དུ་འཛུལ་ཏེ་མཱ་ཀེ་ལི་ཐེའི་ཞབས་འགྲམ་དུ་པུས་པོ་བཙུགས་
ཤིང་། མཆི་མས་ཁོང་མོའི་ལག་ཟུང་རློན་པར་གྱུར། མཆི་མ་དེ་དག་ནི་ཁོང་མོ་
ང་ལ་དགའ་པོ་དེ་འདྲ་ཡོད་པ་ཐོས་པས་ཤིན་ཏུ་དགའ་ནས་ཐོན་པ་ཞིག་ཡིན། །
“མཱ་ཀེ་ལི་ཐེ་ལགས། ངའི་ཚེ་སྲོག་ཁྱེད་རང་ལ་དབང་ཡོད། ཁྱེད་རང་ལ་
གུང་རིམ་པའི་མི་དྲག་བགྲེས་སོང་དེ་སླར་དགོས་པ་མེད། ང་འདིར་མི་འདུག་
གམ། འོ་ན་ངས་ཁྱེད་རང་གཡུགས་ཞོག་གི་རེད་དམ། འོ་ན་ཁྱེད་རང་གིས་ང་
ལ་གནང་བའི་བདེ་སྐྱིད་ཀྱི་དྲིན་ལན་དེ་ངས་འཇལ་ཐུབ་ཀྱི་རེད་དམ། ངའི་མཱ་
ཀེ་ལི་ཐེ། སླར་འཛེམས་སྣང་མ་གནང་བར་ང་ཚོ་ཕར་དགའ་ཚུར་དགའ་གནང་
དང་། བྱ་བ་གཞན་རྣམས་ང་ཚོ་དང་འབྲེལ་བ་ག་རེ་ཡོད་དམ”
“རེད་དཱ། ངའི་ཨའར་མང་ལགས། ང་ཁྱེད་རང་ལ་དགའ་པོ་ཡོད་”
ཅེས་ཁོང་མོས་ངའི་སྐེ་ལ་འཐམས་ནས་གཤིས་ཀ་འཇམ་པོའི་ངང་“ ང་ཁྱེད་རང་
ལ་དགའ་བ་ནི་དངོས་གནས་ང་རང་ཉིད་ཀྱང་ཡིད་ཆེས་ཀྱི་མི་འདུག ང་ཚོར་
བདེ་སྐྱིད་ཐོབ་ངེས་རེད། ང་ཚོ་འཇམ་ཐིང་ངང་འཚོ་བ་སྐྱེལ་དགོས། ང་ད་ལྟ་
ངོ་གདོང་དམར་པོར་འགྱུར་དགོས་པའི་འཚོ་བ་དེ་རིགས་ལ་ཞལ་གྱེས་ཞུ་གི་ཡིན།
ཁྱེད་རང་གིས་ངའི་དེ་སྔའི་འཚོ་བར་བཀའ་བཀྱོན་གནང་མི་སྲིད། རེད་དམ་”
21
ཟེར།
ང་ངུ་ཤོར་ནས་སྐད་ཆ་ཡང་ཤོད་མི་ཐུབ་པས་མཱ་ཀེ་ལི་ཐེ་པང་དུ་བཅུག་
ནས་སྡོད་རྒྱུ་ཙམ་དུ་ཟད། །
“ ཐད་ཅིག་”ཅེས་ཁོང་མོས་ཁ་ཕྱིར་བསྐོར་ནས་འདར་སྐད་དང་བཅས་ཕུ་
ལུས་དང་སེར་“ཁྱེད་རང་གིས་སྣང་ཚུལ་འདི་གུང་རིམ་པའི་མི་དྲག་ལ་གསུང་
པར་ཐད་ ཅིག གཞན་ཡང་ཁོང་ལ་ ང་ཚོར་ སླར་ཁོང་ དགོས་ པ་ མི་ འདུག་
226



ir
i
གསུངས་དང”ཞེས་སྨྲས།
ཉིན་དེ་ནས་བཟུང་ང་གུང་རིམ་པའི་མི་དྲག་ལ་འཛེམས་ སྣང་བྱེད་མི་
དགོས་པར་གྱུར་པ་དང་། མཱ་ཀེ་ལི་ཐེ་ཡང་དེ་སྔོན་ངས་ངོ་ཤེས་པའི་བུ་མོ་དེ་མ་
རེད། གང་ལྟར་དེ་སྔ་ང་ལ་ཁོང་མོ་ཐུག་སྐབས་ཁོང་མོས་སྐྱེལ་བའི་འཚོ་བ་དེ་
རིགས་ངས་དྲན་པ་ཞིག་ཡིན་ཕྱིན་ཚང་མ་གང་ཐུབ་ཀྱིས་བསྒྱུར་ཅིང༌། ཁོང་
མོས་ང་ལ་བཅངས་པའི་བརྩེ་སེམས་ནི་ཆུང་མ་གང་ཞིག་གིས་ཀྱང་བསྡུར་ཐབས་
བྲལ་བ་དང༌། ང་ལ་གནང་བའི་སེམས་ཁུར་ནི་གཅེན་གཅུང་གང་ཞིག་གིས་
ཀྱང་བྱེད་མི་ཐུབ། ཁོང་མོ་ལུས་པོ་ཞན་ཅིང་ནད་མང་བས་བརྩེ་དུང་སྐྱེ་སླ།
ཁོང་མོས་གྲོགས་མོའི་བར་གྱི་འགྲོ་འོང་གཙང་མར་བཅད་པ་དང་། དེ་སྔའི་
གོམས་གཤིས་ལ་འགྱུར་ལྡོག་བཏང་བས་སྐད་ཆ་ཤོད་སྟངས་འགྱུར་ལ། དེ་སྔ་
ལྟར་རྒྱུ་ནོར་ལ་བག་མེད་ལོངས་སྤྱོད་ཀྱང་མི་བྱེད། མི་ཚོས་ང་ཚོ་ཁང་པའི་ནང་
ནས་ཐོན་ཏེ་ངས་ཉོས་པའི་བཀོལ་བདེའི་གྲུ་ཆུང་ལ་བསྡད་ནས་ཆུ་ཐོག་ཏུ་སྤྲོ་
འཆམ་ལ་འགྲོ་བ་མཐོང་དུས་ལུས་ལ་སྨད་གཡོག་དཀར་པོ་རིང་པོ་ཞིག་བཀླུབས་
པ་དང་། མགོ་ལ་རྩྭ་ཞྭ་ཆེན་པོ་ཞིག་གོན་པ། ལུས་སྟོད་ལ་ཆུའི་གྲང་ངར་འགོག་
ཆེད་སྦྲུ་ཙིའི་ཕྱི་གོས་སྤྱིར་བཏང་ཞིག་གོན་པའི་བུ་མོ་དེ་མཱ་ཀེ་ལི་ཐེ་ཀཱ་ཏི་ཨས་ཡིན་
པ་སུས་ཀྱང་མི་བསམས། དེ་ཡང་བུ་མོ་འདིས་ཟླ་བ་བཞིའི་སྔོན་དུ་རྒྱས་སྤྲོས་
ལོངས་སྤྱོད་ཁོ་ན་བྱས་པས་སྐབས་ཤིག་སྐད་གྲགས་ཡོངས་སུ་ཆོད་ཡོད
ངོ་མ་ང་ཚོས་བྲེལ་འཚབ་ལྷོད་མེད་ཀྱིས་བདེ་བ་ལོངས་སྤྱོད་བྱས་ཤིང༌།
ཧ་ལམ་ང་ཚོས་ང་ཚོའི་བདེ་སྐྱིད་ཀྱི་དུས་ཡུན་དེ་རིང་པོ་མེད་པ་ཚོར་བ་དང་འདྲ།
ཐ་ན་ང་ཚོས་ཟླ་བ་གཉིས་ཙམ་རིང་པཱ་ལིར་ལོག་མེད། ཕུ་ལུས་ཏང་སེ་
དང་ངས་ཁྱེད་རང་ལ་ཞུ་མྱོང་བའི་ཀྲུའུ་ལི་དཱི་ཕུ་ལཱ་ཟེར་བ་དེ་ཕུད་ང་ཚོར་བལྟ་
བར་ཡོང་མཁན་ཡང་མ་བྱུང་། ངས་ད་ལྟ་ཞུ་བཞིན་པའི་མི་སེམས་འགུལ་བའི་
གཏམ་རྒྱུད་འདིའི་ཟིན་བྲིས་ནི་མཱ་ཀེ་ལི་ཐེས་རྗེས་སུ་ཀྲུའུ་ལི་ལ་སྤྲད་འདུག
ངས་ཉིན་བསྟུད་མར་སྙིང་སྡུག་གི་ལུས་འགྲམ་དུ་མ་བྲལ་བར་བསྡད་པ་
227



ཡིན། ང་ཚོས་མེ་ཏོག་ལྡུམ་རྭར་ཕྱོགས་པའི་སྒེའུ་ཁུང་དེ་ཕྱེ་ནས་མེ་ཏོག་སྣ་
ཚོགས་བཞད་པའི་དབྱར་ཁའི་རྣམ་པར་བལྟ་བ་དང༌། ལྗོན་ཤིང་གི་བསིལ་གྲིབ་
འོག་ཏུ་གཉིས་ཀས་དེ་སྔ་སྤྱོད་མྱོང་མེད་པའི་འཚོ་བ་ངོ་མ་དེ་དཔུང་པ་མཉམ་
གཤིབ་ངང་ལོངས་སུ་སྤྱད་པ་ཡིན།
བུད་མེད་འདིས་ཤིན་ཏུ་ཆུང་བའི་དོན་དག་ཁ་ཤས་ལ་ཕྲུ་གུ་ལྟར་ཡ་མཚན་
བྱེད་ཅིང་། ཉིན་ཤས་ཤིག་ཁོང་མོས་ལོ་ན་བཅུ་ལ་སླེབས་པའི་བུ་མོ་ཞིག་ལྟར་མེ་
ཏོག་ལྡུམ་རྭའི་ནང་ཕྱེ་མ་ལེབ་བམ་འབུ་བླ་མ་མ་ཎི་ཞིག་ལ་རྗེས་འདེད་གཏོང་
བར་བྱེད། སྨད་འཚོང་མ་འདིས་དེ་སྔོན་མེ་ཏོག་ལ་བཏང་བའི་དངུལ་ནི་ཁྱིམ་
ཚང་གཅིག་དགའ་དགའ་སྤྲོ་སྤྲོའི་ངང་འཚོ་བ་སྐྱེལ་རྒྱུའི་དངུལ་ལས་མང་བ་ཡོད།
སྐབས་འགར་ཁོང་མོས་སྤང་སྟེང་དུ་བསྡད་ནས་ཆུ་ཚོད་གཅིག་ཙམ་རིང་ཁོང་
མོའི་མིང་)དུ་བཏགས་པའི་མེ་ཏོག་དཀྱུས་མ་ཞིག་ལ་སྡིར་ནས་སྡོད་ཀྱི་འདུག །
ཉིན་དེ་གའི་རིང་ཁོང་མོས་རྒྱུན་དུ་《མཱ་ལུང་ལེ་སེ་ཁོའོ་》བལྟ་ཀློག་བྱེད།
ཁོང་མོས་དཔེ་དེབ་དེའི་ཐོག་ཏུ་མཆན་རྟགས་འགོད་པ་ངས་ཐེངས་ཁ་ ཤས་
མཐོང་བ་མ་ཟད། ད་དུང་རྒྱུན་དུ་ང་ལ་བུད་མེད་ཅིག་གིས་དགའ་རོགས་སྒྲིག་
དུས་མཱ་ལུང་ལྟར་བྱེད་མི་སྲིད་ཟེར།
གུང་རིམ་ པའི་མི་ དྲག་གིས་ ཁོང་མོར་ཡི་གེ་གཉིས་གསུམ་ཞིག་བཀུར་
འདུག ཁོང་མོས་གུང་རིམ་པའི་མི་དྲག་གི་ཡིག་གཟུགས་ཡིན་པ་ཤེས་དུས་བལྟ་
ཙམ་ཡང་མ་བྱས་པར་ཡི་གེ་ང་ལ་སྤྲོད་ཀྱི་ཡོད།
ཐེངས་ཁ་ཤས་ཤིག་ཡི་གེའི་ནང་གི་བརྗོད་ཚིག་ལ་ང་མིག་ཆུ་ཤོར་བྱུང༌།
གུང་རིམ་པའི་མི་དྲག་གི་ཐོག་མའི་ངོས་འཛིན་ལ་མཱ་ཀེ་ལི་ཐེའི་རྒྱུ་ནོར་གྱི་
འབྱུང་ཁུངས་བཀག་ན་ཁོང་མོ་སླར་ཁོང་གི་འགྲམ་དུ་ལོག་གི་རེད་སྙམ་འདུག
ཡིན་ནའང་ཁོང་གི་ཐབས་ཤེས་དེས་ཕན་ནུས་ཅི་ཡང་མ་ཐོན་པ་ཤེས་སྐབས་རྒྱུན་
ཧྥ་རན་སིའི་སྐད་ཐོག་གི་མཱ་ཀེ་ལི་ཐེ་ཞེས་པ་ནི་ལུག་མིག་མེ་ཏོག་ལ་ཟེར།
0
228



་བར་
འཁྱོངས་བྱེད་མ་ཐུབ་པར་ཡི་གེ་ཡང་ཡང་བྲིས་ནས་ཁོང་མོར་དེ་སྔ་ལྟར་ཁོང་
ཕྱིར་ལོག་ཆོག་པའི་རེ་བ་བཏོན་ཅིང་། ཆ་རྐྱེན་གང་ཞིག་བཏོན་རུང་ཚང་མ་
ཁོང་གིས་ཁས་ལེན་བྱེད་ཀྱི་ཡིན་ཟེར། །
ངས་ཡང་སྐོར་བསྐྱར་སྐོར་དང་། ཞུ་བ་ཡང་ཡང་འཐེན་པའི་ཡི་གེ་དེ་
ཚོར་བལྟས་རྗེས་ཚང་མ་དབྲལ་ཏེ་མཱ་ཀེ་ལི་ཐེར་ཡི་གེའི་ནང་དོན་བཤད་མེད་ལ།
སླར་བགྲེས་སོང་དེར་བལྟ་བར་འགྲོ་དགོས་པའི་ཁ་ཏ་ཡང་བྱས་མེད། མ་གཞི་
ངས་ཡ་ང་བའི་མི་དེའི་སྡུག་བསྔལ་ལ་སྙིང་རྗེའི་སེམས་པ་ཞིག་བཅངས་ཡོད་མོད།
འོན་ཏེ་མཱ་ཀེ་ལི་ཐེར་དེ་སྔ་ལྟར་གུང་རིམ་པའི་མི་དྲག་ལ་སྣེ་ལེན་བྱེད་དགོས་པའི་
ཁ་ཏ་བྱས་ཚེ་ཁོང་མོའི་སེམས་ལ་ངས་མི་དྲག་ཁོང་སླར་ཁང་པ་དེའི་འགྲོ་སོང་
གཏོང་དུ་འཇུག་རྒྱུའི་རེ་བ་བྱེད་ཀྱི་ཡོད་པ་རེད་སྙམ་པར་སྐྲག་བྱུང་། ཁོང་མོའི་
བརྩེ་དུང་གིས་ང་ལ་མཇུག་འབྲས་གང་ཞིག་འཁྱེར་ཡོང་ནའང་ངས་ཁོང་མོའི་
འཚོ་བར་འགན་འཁུར་གྱི་རེད། ང་ཆེས་སྐྲག་པ་ནི་ཁོང་མོའི་ངོས་འཛིན་ལ་
ངས་འོས་འགན་དེ་ལས་གཡོལ་ཡོང་སྙམ་པ་དེ་ཡིན། །
མཐར་གུང་རིམ་པའི་མི་དྲག་ལ་ཡིག་ལན་མ་འབྱོར་བས་སླར་ཡི་གེ་བསྐུར་
མ་བྱུང༌། མཱ་ཀེ་ལི་ཐེ་དང་ངས་སྔར་བཞིན་མཉམ་དུ་འཚོ་བ་བསྐྱལ་ཞིང་། དུས་
ཕྱིས་ཇི་ལྟར་བྱེད་དགོས་པར་བསམ་གཞིགས་གཏན་ནས་བྱས་མེད། །
བཅོ་བརྒྱད།
འཚོ་བ་གསར་པ་དེའི་ནང་གི་དོན་བྱ་ཙག་ཙིག་རྣམས་ཁྱེད་རང་ལ་ཞིབ་ཕྲ་
ཞུ་དགོས་བྱུང་ན་ལས་སླ་པོ་མེད། འཚོ་བ་དེ་རིགས་ང་ཚོའི་ངོས་ནས་བཤད་ན་
ཕྲུ་གུ་ཁ་ཤས་ཀྱི་རྩེད་མོ་དང་འདྲ་བར་སྤྲོ་སེམས་ཆེན་པོ་ཡོད་ནའང་སྒྲུང་འདི་
ཉན་མཁན་གྱི་མིའི་ངོས་ནས་ཞུས་ན་ཤོད་རིན་མེད་པ་ཞིག་ཡིན་སྲིད། ཁྱེད་
རང་གིས་བུ་མོ་ཞིག་ལ་དགའ་པོ་བྱེད་པ་དེ་གང་ཞིག་ཡིན་པ་མཁྱེན་ངེས་ཡིན་ལ།
ཉིན་པར་གྱི་དུས་དེ་བྲེལ་འཚབ་ངང་ཇི་ལྟར་འདས་པ་དང༌། མཚན་མོར་ཕན་
229



ཚུན་བརྩེ་བས་བཅིངས་ཏེ་བྲལ་མི་ཐུབ་པ་ཇི་ལྟར་བྱེད་པ་ཡང་མཁྱེན་ངེས་རེད།
མཉམ་དུ་ལོངས་སྤྱོད་དང་ཕན་ཚུན་ཡིད་རྟོན་གྱི་དགའ་སྤྲོ་འཁོལ་བའི་བརྩེ་དུང་
གི་འཚོ་བས་བྱ་དངོས་ཐམས་ཅད་རྣ་རྒྱབ་ཏུ་བསྒྱུར་ཐུབ་པ་ཡང་ཁྱེད་རང་གིས་
མི་རྟོགས་པ་མི་སྲིད། འཇིག་རྟེན་འདིའི་ཐོག་ན་རང་ཉིད་ཀྱིས་དགའ་པོ་བྱེད་
པའི་བུ་མོ་དེ་ཕུད་གཞན་རྣམས་ནི་ཐོལ་པ་འབའ་ཞིག་རེད། ངས་དེ་སྔོན་བུ་མོ་
གཞན་གྱི་ལུས་ཐོག་ཏུ་བསམ་བློ་བཏང་བར་འགྱོད་པ་སྐྱེ་གི་འདུག ངས་རང་
ཉིད་ཀྱི་ལག་ཏུ་བཟུང་བའི་ལག་པ་དེ་ཕུད། ད་དུང་གཞན་གྱི་ལག་པ་ག་རེ་
བཟུང་རྒྱུ་ཡོད་པ་མཐོང་མ་བྱུང༌། ངས་ཀླད་པ་དཀྲུགས་ནས་བསམ་བློ་གཏོང་
གི་མེད་ལ། དྲན་གསོ་ཡང་བྱེད་ཀྱི་མེད། སེམས་ནང་བསམ་ཚུལ་གཅིག་རང་
ཡོད་ཅིང༌། བསམ་ཚུལ་དེར་ཤུགས་རྐྱེན་ཐེབས་པའི་བསམ་བློ་ཞིག་ཡིན་ཚེ་ཚང་
མ་དང་ལེན་བྱེད་མི་ཐུབ། ཉིན་ལྟར་ངས་ངའི་སྙིང་སྡུག་གི་ལུས་ཐོག་ནས་ཡིད་
དབང་འཕྲོག་ནུས་གསར་པ་ཞིག་དང་། དེ་སྔོན་ཡོད་མྱོང་མེད་པའི་སྐྱིད་སྣང་
ཞིག་རྙེད་ཀྱི་ཡོད།
མི་ཚེ་ནི་ཁེངས་རྒྱུ་མེད་པའི་འདོད་སེམས་བསྐོང་རྒྱུ་ཙམ་ཡིན་པ་དང་།
རྣམ་ཤེས་ནི་བརྩེ་དུང་གི་མེ་ཕུང་རྒྱུན་སྐྱོང་མཁན་ཐབ་སྲུང་ལྷ་མོ་༧ ཙམ་རེད།
མཚན་མོར་ང་ཚོས་རྟག་ཏུ་ང་ཚོའི་ཁང་པར་མར་བལྟས་ཆོག་པའི་ནགས་གླིང་
ཆུང་ངུའི་དཀྱིལ་དུ་བསྡད་ནས་རྣ་བར་སྙན་པའི་རང་བྱུང་ཁམས་ཀྱི་མཚན་མོའི་
སྐད་སྒྲར་ཉན་པ་དང་འབྲེལ་གཉིས་ཀས་མི་རིང་བར་ཕན་ཚུན་འཐམ་འཁྱུད་
བྱས་ཏེ་སང་ཉིན་བར་སྡོད་རྒྱུར་བསམ་བློ་གཏོང་གིན་ཡོད། སྐབས་འགར་ང་
ཚོས་ཉིན་ཧྲིལ་པོ་མལ་ཁྲིའི་སྟེང་དུ་ཉལ་ནས་སྡོད་པ་དང་། ཐ་ན་སྒེའུ་ཁུང་གི་
ཡོལ་བ་ཡང་དམ་པོར་བརྒྱབ་སྟེ་ཉི་འོད་ཀྱང་ཁང་པའི་ནང་དུ་འཕྲོ་རུ་འཇུག་གི་
མེད། ཕྱིའི་འཇིག་རྟེན་དེ་ང་ཚོའི་ངོས་ནས་བཤད་ན་རེ་ཞིག་འགུལ་མཚམས་
0
ལོ་མཱ་ཡི་ཐབ་ལྷའི་ལྷ་ཁང་ནང་གི་དགེ་བའི་མེ་ཕུང་ཕྱག་ཏུ་བསྣམས་ཏེ་ལྟ་སྲུང་བྱེད་མཁན་ཚངས་མ།
230



ཆད་པ་དང་འདྲ་ཞིང༌། ནཱ་ནི་ནཱ་གཅིག་པུར་ང་ཚོའི་མལ་ཁང་གི་སྒོ་འབྱེད་རྒྱུའི་
དབང་ཆ་ཡོད། ཡིན་ནའང་དེ་ནི་ང་ཚོར་ལྟོ་ཆས་སྐྱེལ་བའི་དུས་ཙམ་དུ་རེད།
ང་ཚོས་མལ་ཁྲིའི་སྟེང་དུ་ལྟོ་ཆས་ཟ་བ་དང་། ད་དུང་གད་མོ་ཚད་མེད་དགོད་
བཞིན་རྩེད་མོ་ཡུན་རིང་རྩེད་རྗེས་སླར་གཉིད་ཁྱུག་ཙམ་ཉལ་གྱི་ཡོད། དེ་ཡང་
ང་ཚོ་ནི་བརྩེ་དུང་གི་ཆུ་བོའི་ནང་དུ་ལྷུངས་པའི་ཞུམ་མེད་ཀྱི་ཆུར་འཛུལ་པ་
གཉིས་དང་འདྲ་བར་དབུགས་བརྗེ་དུས་ཁོ་ནར་གཞི་ནས་ཆུ་སྟེང་དུ་ཐོན་ཙམ་
བྱེད་ཀྱི་ཡོད། །
འོན་ཀྱང་སྐབས་རེ་མཱ་ཀེ་ལི་ཐེ་སྐྱོ་སྣང་ཆེ་བར་མངོན་ཞིང༌། ཐེངས་ཁ་
ཤས་ཤིག་མིག་ཆུ་ཡང་གཏོང་བས་དེར་ང་ཡ་མཚན་ཆེན་པོ་སྐྱེས་བྱུང་། ངས་
ཁོང་མོར་གློ་བུར་ཡིད་སྐྱོ་པོ་དེ་འདྲ་གནང་དགོས་དོན་གང་ཡིན་དྲིས་པས་ཁོང་
མོས་ང་ལ་གསུངས་དོན།
“བརྩེ་གྲོགས་ཨར་མའང་། ང་ཚོའི་བརྩེ་དུང་ནི་སྤྱིར་བཏང་གི་བརྩེ་དུང་
ཞིག་མ་རེད། ཁྱེད་རང་གིས་ང་མི་གཞན་ལ་ལུས་པོ་ཤོར་མྱོང་གཏན་ནས་མེད་
པ་ལྟར་དགའ་པོ་གནང་གི་འདུག ཡིན་ནའི་ཁྱེད་རང་མི་རིང་བར་བརྩེ་དུང་
དེར་འགྱོད་པ་སྐྱེས་ཏེ་ངའི་སྔར་སོང་ཉེས་པར་བརྩི་གནང་གི་རེད་སྙམ་ནས་ང་
སེམས་ཁྲལ་ཆེན་པོ་སྐྱེ་བ་དང༌། ངས་དོར་བའི་ལས་རྙིང་དེ་སླར་བཙན་གྱིས་
བྱེད་དུ་བཅུག་ཡོང་སྙམ་ནས་ཞེད་ཀྱི་འདུག ངས་ད་ལྟ་སྐྱེལ་བའི་འཚོ་བ་གསར་
པ་འདིའི་བྲོ་བར་བསམ་བློ་གཏོང་དུས་སླར་སྔར་སོང་གི་འཚོ་བ་དེ་སྐྱེལ་དགོས་
བྱུང་ན་ང་ཤི་གི་རེད། ཁྱེད་རང་ང་དང་ནམ་ཡང་བྲལ་གྱི་མིན་གསུངས་དང་”
“ངས་ཁྱེད་རང་ལ་མནའ་བསྐྱལ་ཆོག”
སྐད་ཆ་དེ་ཐོས་རྗེས་ཁོང་མོས་ང་ལ་ཞིབ་ཕྲ་ལྟ་བཞིན་ཧ་ལམ་ངའི་མིག་
ནང་ནས་མནའ་ཚིག་དེ་དྲང་པོ་ཡིན་མིན་རྟོགས་པར་བྱེད་པ་དང་འདྲ། དེ་
རྗེས་ཁོང་མོས་ངའི་པང་དུ་མཆོངས་པ་དང་། མགོ་བོ་ངའི་སྙིང་ཁར་སྦྱར་ཏེ་ང་
ལ་“ ང་ཁྱེད་རང་ལ་དགའ་པོ་གང་འདྲ་ཡོད་པ་ཁྱེད་རང་གིས་མཁྱེན་གྱི་མི་
231



འདུག”ཟེར།
ཉིན་ཞིག་གི་ས་སྲོད་དུས་སུ་ང་ཚོས་སྒེའུ་ཁུང་གི་ཉི་སྟེགས་ལྕགས་ཁྲར་
བསྙེས་ཏེ་སྤྲིན་ཕུང་གི་དཀྱིལ་ནས་འཆར་ནུབ་བྱེད་པའི་ཟླ་བར་བལྟ་བ་དང་།
རླུང་བུས་འགུལ་བའི་ལྗོན་ཤིང་གི་ཤབ་སྒྲར་ཉན་བཞིན་ཕན་ཚུན་ལག་པས་ལག་
པ་བཟུང་སྟེ་ཡུན་རིང་ཁུ་སིམ་དུ་བསྡད་པ་ཡིན། གང་མཚམས་ན་མཱ་ཀེ་ལི་ཐེས་
གློ་བུར་ང་ལ་ “ ད་དགུན་ཁ་སླེབས་གྲབས་འདུག ང་ཚོ་འདི་ནས་ཁ་བྲལ་དོ།
འགྲིག་གམ”ཟེར། །
“ག་པར་འགྲོ་དགོས་རེད་དམ་”
“དབྱི་ཊ་ལིར་ཕེབས་དོ་”
“འོ་ན་ཁྱེད་རང་འདིར་བཞུགས་རྒྱུར་ཞེ་སུན་སོང་ངམ་”
“ང་དགུན་ཁར་ཞེད་ཀྱི་འདུག ང་པཱ་ལི་ལ་ལོག་རྒྱུར་དེ་བས་ཞེད་ཀྱི་
འདུག”
“ག་རེ་ཡིན་ནམ་”
“རྒྱུ་རྐྱེན་མང་པོ་ཡོད་”
ཁོང་མོས་ང་ལ་ཁོང་མོ་ཞེད་པའི་རྒྱུ་རྐྱེན་གང་ཡིན་མ་བཤད་པར་མུ་མཐུད་
དེ་“ཁྱེད་རང་འདི་ནས་ཁ་བྲལ་འདོད་འདུག་གམ། ངས་ངའི་དངོས་པོ་ཡོད་
ཚད་བཙོངས་ནས་ཕ་གིར་འཚོ་བ་སྐྱེལ་བར་འགྲོ། ངའི་སྔོན་མའི་རྗེས་ཤུལ་སྤུ་
ཙམ་ཡང་འཇོག་གི་མིན། སུས་ཀྱང་ང་ངོ་ཤེས་ཀྱི་མ་རེད། ཁྱེད་རང་ཐུགས་
འདོད་ཡོད་དམ”ཟེར།
ངས་ཁོང་མོར་“ མཱ་ཀེ་ལི་ཐེ་ལགས། གལ་སྲིད་ཁྱེད་རང་ཕེབས་འདོད་
ཡོད་ན་ང་ཚོ་ཕེབས་ཆོག ང་ཚོ་ཡུལ་སྐོར་སྤྲོ་འཆམ་ཐེངས་གཅིག་གནང་དོ།
ཡིན་ནའི་དངོས་པོ་འཚོང་རྒྱུའི་དགོས་པ་ག་རེ་ཡོད་དམ། ཁྱེད་རང་ཕྱིར་ཕེབས་
དུས་དངོས་པོ་དེ་ཚོ་གཟིགས་ན་ཐུགས་མཉེས་པོ་ཡོང་གི་མ་རེད་དམ། ང་ལ་
ཁྱེད་རང་གི་བློས་གཏོང་དེ་རིགས་དང་ལེན་བྱེད་རྒྱུའི་རྒྱུ་ནོར་འདང་ངེས་མ་ང་
232



ཡ། བཞག་
ཡིན་ནའི་གལ་ཏེ་ཁྱེད་རང་ལ་སྤྲོ་སྣང་ཏིལ་འབྲུ་ཙམ་ཞིག་ཐོབ་ཐུབ་ན་ཡུལ་སྐོར་
ཟླ་བ་ལྔ་དྲུག་ཙམ་བྱེད་པར་ངའི་དངུལ་གྱིས་འབལ་འབལ་ལྷུག་ལྷུག་འདང་གི་
རེད་” །
“དེ་ལས་མ་ཕེབས་ན་དགའ” ཞེས་ཁོང་མོས་སྒེའུ་ཁུང་ནས་བྲལ་ཏེ་མུ་
མཐུད་སྨྲ་བཞིན་ཕར་སོང་ནས་ཁང་པའི་བསིལ་གྲིབ་འོག་གི་ཧྲ་ཧྥ་ཐོག་བསྡད་དེ་
“ཕ་གིར་དངུལ་གཏོར་བར་ཕྱིན་ན་ཆོ་ག་རེ་ཡོད་དམ། ངས་འདི་གར་ཁྱེད་རང་
གི་ཕྱག་དངུལ་མང་པོ་གཏོར་བ་ཡིན་”
“མཱ་ཀེ་ལི་ཐེ་ལགས། ཁྱེད་རང་གིས་ང་ལ་མ་འདོད་པ་གནང་གི་འདུག
ཁྱེད་རང་ཐུགས་རྒྱ་ཆུང་ཐག་ཆོད་བཞག” །
“ གྲོགས་པོ། དགོངས་པ་མ་ཚོམས་”ཞེས་ཁོང་མོས་ང་ལ་ལག་པ་བརྐྱངས་
ཏེ་“དྲག་ཆར་རླུང་འཚུབ་ཀྱི་གནམ་གཤིས་འདིས་ང་སེམས་པ་སྐྱིད་དུ་འཇུག་གི་
མི་འདུག ངས་བཤད་པ་དེ་ངའི་སེམས་ནང་གི་སྐད་ཆ་རྩ་བ་ནས་མིན་”
ཁོང་མོས་དེ་ལྟར་ཤོད་ཀྱིན་དུ་ང་ལ་མཆུ་སྒྲོས་སྦྱར་ཙམ་བྱས་པ་དང་། དེ་
ནས་སླར་བསམ་བློའི་དྲ་བར་ཚུད།
ངང་ཚུལ་དེ་འདྲ་ཐེངས་མང་པོ་ཐོན་མྱོང༌། མ་གཞི་ངས་ཁོང་མོར་བསམ་
ཚུལ་དེ་ཚོ་ཡོང་བའི་རྒྱུ་རྐྱེན་གང་ཡིན་མ་རྟོགས་ནའང་མཱ་ཀེ་ལི་ཐེ་ནི་མ་འོངས་ལ་
སེམས་ཁྲལ་སྐྱེ་གིན་ཡོད་པ་གསལ་པོར་ཤེས་ཐུབ། ངས་ཁོང་མོར་སྔར་བས་
དགའ་པོ་བྱས་རྐྱེན་ཁོང་མོས་ངའི་བརྩེ་དུང་ལ་དོགས་པ་བྱེད་མི་སྲིད། འོན་
ཀྱང་ངས་རྟག་པར་ཁོང་མོར་སེམས་སྡུག་ཆེན་པོ་ཡོད་པ་མཐོང་དུས་ཁོང་མོས་
ལུས་པོ་བདེ་པོ་མེད་པར་ཁ་གཡར་བ་ཕུད། ཁོང་མོ་སེམས་སྡུག་སྐྱེ་བའི་རྒྱུ་རྐྱེན་
གང་ཡིན་ང་ལ་གཏན་ནས་ཤོད་མ་མྱོང་། །
ང་འཚོ་བ་རྐྱང་པ་འདི་རིགས་ལ་ཁོང་མོ་སུན་སྣང་སྐྱེ་བར་ཞེད་པས་པཱ་
ལིར་ལོག་འགྲོ་རྒྱུའི་གྲོས་འགོ་བཏོན་པ་ཡིན། འོན་ཀྱང་ཁོང་མོས་རྟག་པར་མོས་
མཐུན་མི་བྱེད་པ་མ་ཟད། ད་དུང་ང་ལ་ཡང་ནས་ཡང་དུ་གྲོང་གསེབ་ལས་ལྷག་
233
io



པར་ཁོང་མོར་བདེ་སྐྱིད་ཐོབ་ཐུབ་པའི་གནས་ཤིག་མི་འདུག་ཟེར། །
ད་ལྟ་ཕུ་ལུས་ཏང་སེ་རྒྱུན་དུ་རང་ཕེབས་ཀྱི་མི་འདུག འོན་ཏེ་ཁོང་མོས་
རྟག་པར་ཡི་གེ་བསྐུར་ཡོང་གི་ཡོད། མ་གཞི་ཡི་གེ་འབྱོར་མ་ཐག་མཱ་ཀེ་ལི་ཐེས་
སེམས་ཁྲལ་བྱེད་ནའང་ངས་ཡི་གེ་དེ་ཚོར་བལྟ་རྒྱུའི་རེ་བ་གཏན་ནས་བཏོན་མེད་
པས་ངས་བསམ་བློ་མང་པོ་བཏང་རུང་དེའི་རྒྱུ་མཚན་རྟོགས་མི་ཐུབ།
ཉིན་ཞིག་མཱ་ཀེ་ལི་ཐེ་ཁོང་མོའི་གཟིམ་ཆུང་ནང་སྡོད་དུས་ངས་འཛུལ་ཕྱིན་
པས་ཏག་ཏག་ཁོང་མོ་ཡི་གེ་འབྲི་གིན་འདུག
“ཁྱེད་རང་སུ་ལ་ཕྱག་ཡིག་འབྲི་གི་ཡོད་དམ་”
“ཕུ་ལུས་དང་སེ་ལ་འབྲི་གི་ཡོད། ཡི་གེ་ཁྱེད་རང་ལ་ཀློག་དགོས་འདུག་
གམ་”
ཕར་ལྟ་དུས་དོགས་པ་ཟ་བ་དང་འདྲ་བའི་བྱ་བ་ཚང་མར་ང་ཁོང་ཁྲོ་ཟ་གི་
ཡོད། དེར་བརྟེན་ངས་མཱ་ཀེ་ལེ་ཐེར་ང་ལ་ཁྱེད་རང་གིས་ག་རེ་འབྲི་གིན་ཡོད་པ་
ཤེས་རྒྱུའི་དགོས་པ་མེད་ཅེས་ལན་བཏབ་མོད། འོན་ཏེ་ཡི་གེ་དེར་བལྟས་ཚེ་
ཁོང་མོ་སེམས་ཁྲལ་བྱེད་པའི་རྒྱུ་རྐྱེན་ངོ་མ་གང་ཡིན་པ་ཏན་ཏན་ཤེས་ཐུབ། །
ཉིན་གཉིས་པར་གནམ་གཤིས་ཧ་ཅང་ལེགས་པས་མཱ་ཀེ་ལི་ཐེས་གྲུ་ལ་
བསྡད་ནས་ཁེ་ལོ་ཝ་ཞི་མཚོ་གླིང་དུ་རྩེད་མོ་རྩེ་བར་འགྲོ་གི་ཡིན་ཟེར་ཞིང༌། ཁོང་
མོ་ཧ་ལམ་ཐུགས་ཤིན་ཏུ་སྤྲོ་བར་སྣང་། ང་ཚོ་ཕྱིར་ལོག་དུས་ཆུ་ཚོད་ལྔ་པར་
སླེབས་ཟིན། །
“ལྕམ་དཱི་འུས་ཨར་ནུ་ཝ་ཕེབས་སོང་”ཞེས་ནཱ་ནི་ནཱས་ང་ཚོ་སྒོ་ནས་འཛུལ་
ཡོང་དུས་དེ་སྐད་བརྗོད། །
“ཁོང་མོ་ལོག་ཕེབས་སོང་ངམ”ཞེས་མཱ་ཀེ་ལི་ཐེས་དྲིས། །
“ལོག་ ཕེབས་ སོང་། ལྕམ་སྐུ་ཞབས་ཁྱེད་རང་གི་ཤིང་རྟ་འཁོར་ལོར་
བཞུགས་ནས་ཕེབས་སོང༌། ཁོང་མོས་དེ་ནི་བཀའ་མོལ་བྱུང་ཟིན་གསུང་གི་
འདུག”
234



ས
“ཡག་པོ་ཞེ་དྲག་བྱུང”ཞེས་སྨྲས་པ་དང་འབྲེལ་མཱ་ཀེ་ལི་ཐེས་བྲེལ་འཚབ་
ངང་“ང་ཚོར་ཞལ་ལག་གཏོང་དགོས་པའི་བཀའ་ཐོངས་”ཞེས་སྨྲས། །
འ བང ས་ ཞེས་སྨྲས།
ཉིན་གཉིས་འདས་རྗེས་ཕུ་ལུས་དང་སེའི་ཡི་གེ་ཞིག་འབྱོར་སོང་། དེའི་
རྗེས་ཀྱི་གཟའ་འཁོར་གཉིས་ནང་མཱ་ཀེ་ལི་ཐེས་ཧ་གོ་འདི་གོ་མེད་པའི་སེམས་
ཁྲལ་དེ་འདྲ་མི་བྱེད་པ་མ་ཟད། ད་དུང་ང་ལ་དེའི་ཐད་དགོངས་འགལ་མེད་པ་
གནང་རོགས་ཞེས་ཞུ་གསོལ་ཡང་ཡང་བྱས་བྱུང་།
འོན་ཏེ་ཤིང་རྟ་འཁོར་ལོ་ཕྱིར་ལོག་མ་སོང་།
“ཕུ་ལུས་ཏང་སེས་ཁྱེད་རང་གི་ཤིང་རྟ་འཁོར་ལོ་སྐྱེལ་བར་མི་ཕེབས་པ་ག་
རེ་ཡིན་ནམ”ཞེས་ཉིན་ཞིག་ངས་ཁོང་མོར་སྐད་ཆ་དྲིས་པ་ཡིན།
“རྟ་དེ་གཉིས་ཀྱི་ནང་ནས་གཅིག་ན་ཡོད་པ་དང་། ཤིང་རྟ་འཁོར་ལོར་
ཡང་བཟོ་བཅོས་རྒྱག་དགོས་ཡོད། གང་ལྟར་འདིར་ཤིང་རྟ་འཁོར་ལོར་སྡོད་མི་
དགོས་པས་ང་ཚོ་པཱ་ལིར་མ་ལོག་གོང་ཤིང་རྟ་འཁོར་ལོར་བཟོ་བཅོས་བརྒྱབ་ཚར་
ན་ཡག་པོ་ཡོད་པ་མ་རེད་དམ”
ཉིན་ཤས་ཀྱི་རྗེས་སུ་ཕུ་ལུས་ཏང་སེས་ང་ཚོར་གཟིགས་པར་ཕེབས་པ་དང་།
ཁོང་མོས་མཱ་ཀེ་ལི་ཐེས་ང་ལ་བཤད་པའི་སྐད་ཆ་ར་འཕྲོད་གནང་བྱུང་།
བུད་མེད་གཉིས་མེ་ཏོག་ལྡུམ་རྭའི་ནང་འཆམ་འཆམ་བྱེད་ཅིང་། ངས་
ཁོང་མོ་གཉིས་ཀྱི་ཕྱོགས་སུ་སྐྱོད་སྐབས་ཁོང་གཉིས་ཁ་བྲལ་ནས་ཕྱིན་སོང་། །
མཚན་མོ་ཕུ་ལུས་ཏང་སེ་ཞལ་གྱེས་ཞུ་སྐབས་གནམ་གཤིས་གྲང་མོར་ཁ་
གཡར་ནས་མཱ་ཀེ་ལི་ཐེའི་ཁའེ་སི་མིའི་སྟོད་ལྷ་དེ་གཡར་སོང༌། །
ཟླ་བ་གཅིག་དེ་ལྟར་འདས་ཤིང་། དེའི་རིང་མཱ་ཀེ་ལི་ཐེ་སྔོན་དུས་གང་
ཞིག་ལས་ཀྱང་སྤྲོ་སྣང་ཆེ་བ་དང༌། ང་ལའང་སྔར་བས་དགའ་པོ་བྱེད།
འོན་ཏེ་ཤིང་རྟ་འཁོར་ལོ་གཏན་ནས་སླེབས་མ་སོང་ལ། སྟོད་ལྷོ་ཡང་སྐྱེལ་
བར་ཡོང་མཁན་མེད་པས་ཚུལ་དེ་རིགས་ཚང་མར་ང་དོགས་པ་སྐྱེས་བྱུང་། མཱ་
ཀེ་ལི་ཐེས་ཕུ་ལུས་དང་སེའི་ཡི་གེ་འཇོག་སའི་ཁྲུ་ཐིལ་དེ་ངས་ངོ་ཤེས་ཀྱི་ཡོད་པས་
235



ཁོང་མོ་མེ་ཏོག་ལྡུམ་རྭའི་ནང་དུ་སྡོད་པའི་སྐབས་དང་བསྟུན་ནས་ངས་ཁྲུ་ཐིལ་
དེའི་མདུན་དུ་རྒྱུགས་ཕྱིན་པ་ཡིན། ང་ཁྲུ་ཐིལ་དེ་ཕྱེ་ནས་བལྟ་འདོད་ཀྱང་སྒོ་
ལྕགས་བརྒྱབ་ཡོད་པས་འབྱེད་ཐུབ་མ་བྱུང༌།།
དེ་ནས་ངས་ནམ་རྒྱུན་ཁོང་མོའི་རྒྱན་ཆ་དང་ཕ་ལམ་འཇོག་སའི་ཁྲུ་ཐིལ་དེ་
ཚོ་བཙལ་བ་ཡིན། ཁྲུ་ཐིལ་དེ་ཚོ་ལམ་སེང་བྱེ་སོང་། ཡིན་ནའི་རྒྱན་ཆ་བླུགས་
སའི་སྒམ་ཆུང་ མཐོང་རྒྱུ་མེད་པ་དང་། སྒམ་ཆུང་ནང་གི་དངོས་པོ་དེ་བས་
མཐོང་རྒྱུ་མི་འདུག །
འཇིགས་སྣང་ཞིག་གློ་བུར་དུ་ངའི་སྙིང་ཁར་བབས་བྱུང་།
ང་མཱ་ཀེ་ལི་ཐེར་དངོས་པོ་དེ་ཚོ་ཡང་སྙིང་ག་པར་ཕྱིན་མིན་འདྲི་དགོས་
བསམས་ཀྱང་ཁོང་མོས་ཏན་ཏན་སྐད་ཆ་དྲང་པོ་ཤོད་ཀྱི་མ་རེད།
དེས་ན་ངས་ཁོང་མོར་“ངའི་སྙིང་གི་ནོར་བུ། ང་ཁྱེད་རང་གི་སར་པཱ་ལི་
ལ་ཐེངས་གཅིག་ལོག་ཆོག་པའི་རེ་བ་ཞུ་བར་བཅར་བ་ཡིན། ངའི་ནང་མིས་ང་
གང་དུ་ཡོད་པ་ད་དུང་ཤེས་ཀྱི་མེད་ལ། ངའི་པ་ལགས་ཀྱི་ཕྱག་ཡིག་ཀྱང་སླེབས་
ཚོད་ཡིན། ཁོང་གིས་ཏན་ཏན་ང་ལ་ཐུགས་ཁྲལ་གནང་གི་རེད། ང་ངེས་པར་
དུ་ཁོང་ལ་ཡིག་ལན་ཞིག་འབྲི་དགོས་ཡོད་”ཅེས་སྨྲས།
ཁོང་མོས་ང་ལ་“ ངའི་གྲོགས་པོ། ཁྱེད་རང་ཕེབས་ཤིག ཡིན་ནའི་སྔ་
ཙམ་ལོག་ཕེབས་ཨཱ”ཟེར། །
ངས་རྡོག་ཐོན་བྱས་པ་ཡིན། །
ངས་ལམ་སེང་ཕུ་ལུས་ཏང་སེའི་གཟིམ་ཁང་དུ་བསྐྱོད།
ངས་ཁོང་མོར་ཐད་ཀར་“ཝ་ཡེ། ཁྱེད་རང་ང་ལ་དྲང་པོ་གསུངས་དང༌།
མཱ་ཀེ་ལི་ཐེའི་ཤིང་རྟ་འཁོར་ལོ་ག་པར་ཕྱིན་པ་རེད་དམ་”
“བཙོངས་པ་ཡིན་”
“སྟོད་ལྷ་གང་དུ་ཡོད་”
“བཙོངས་པ་ཡིན་”
236



“ ཕ་ལམ་
“གཏའ་མར་བཞག་ཡོད་”
“ སུས་བཙོངས་པ་རེད་དམ། སུས་གཏའ་མར་བཞག་པ་རེད་དམ་”
“ངས་”
“ང་ལ་མི་གསུངས་པ་ག་རེ་ཡིན་”
“མཱ་ཀེ་ལི་ཐེས་ང་ལ་དོན་དེ་ཁྱེད་རང་ལ་ཤོད་མི་ཆོག་གསུང་གི་འདུག”
“འོ་ན་ཁྱེད་རང་གིས་ང་ལ་དངུལ་དགོས་མ་གསུངས་པ་ག་རེ་ཡིན་”
“ཁོང་མོ་དེ་འདྲ་གནང་འདོད་མི་འདུག་” །
“འོ་ན་དངུལ་དེ་ཚོ་ག་པར་བེད་སྤྱོད་བཏང་བ་རེད་དམ”
“བུ་ལོན་སྤྲད་པ་རེད་”
“ཁོང་མོར་ད་དུང་མི་གཞན་གྱི་བུ་ལོན་ཡོད་པ་རེད་དམ་”
“ད་དུང་བུ་ལོན་ཧྥ་ལའང་ཁྲི་གསུམ་ཙམ་ཆད་འདུག ལགས། ངའི་
སྙིང་གྲོགས། ངས་སྔ་ས་ནས་ཁྱེད་རང་ལ་ཞུས་མ་བྱུང་ངམ། ཁྱེད་རང་གིས་
ངའི་སྐད་ཆར་ཡིད་ཆེས་གནང་མ་བྱུང༌། ད་ཡིད་ཆེས་སོང་ངམ། དེ་སྔོན་གུང་
རིམ་པའི་མི་དྲག་གིས་ཁས་རྒྱག་བྱས་པའི་ས་གདན་ཚོང་པས་གུང་རིམ་པའི་མི་
དྲག་འཚོལ་བར་འགྲོ་དུས་ཁོང་སྒོ་ཕྱིར་ཕུད་འདུག ཉིན་གཉིས་པར་གུང་རིམ་
པའི་མི་དྲག་གིས་ཁོ་ལ་ཡི་གེ་ཞིག་བྲིས་ནས་སྲས་མོ་ཀཱ་ཏི་ཨས་ཀྱི་དོན་ལ་ཇུས་
གཏོགས་བྱེད་ཀྱི་མེད་ཅེས་གསུངས་འདུག ཚོང་པ་དེས་དངུལ་ལེན་པར་ཡོང་
བས་དུས་ཚོད་བགོས་ནས་སྤྲོད་རྒྱུ་མ་བྱས་རང་བྱས་རེད། ངས་ཁྱེད་རང་གི་ས་
ནས་བླངས་པའི་ཧྥ་ལའང་སྟོང་ཕྲག་ཁ་ཤས་དེ་དག་ཁོ་ལ་སྤྲོད་ཡས་རེད། རྗེས་
སུ་མི་སེམས་བཟང་ཁ་ཤས་ཀྱིས་ཁོ་ལ་ཁོའི་བུ་ལོན་ཆད་མཁན་དེ་གུང་རིམ་པའི་
མི་དྲག་གིས་དོར་ཟིན་ཏེ་ཁོང་མོ་ད་ལྟ་རྒྱུ་ནོར་གང་ཡང་མེད་པའི་གཞོན་ནུ་ཞིག་
དང་འཚོ་བ་བསྐྱལ་ གྱི་ ཡོད་པའི་དྲན་སྐུལ་བྱས་འདུག བུན་བདག་གཞན་
ལའང་དེ་དང་འདྲ་བའི་བརྡ་ཐོ་འབྱོར་བས་ཁོ་ཚོ་ཡང་བུ་ལོན་འདེད་པར་ཡོང་
237



，
བ་དང་། མཱ་ཀེ་ལི་ཐེའི་རྒྱུ་ནོར་ལ་སྒོ་ཐེལ་རྒྱག་པར་ཡོང་སོང་། མ་གཞི་མཱ་ཀེ་ལི་
ཐེས་ཡོད་ཚད་ཚོང་རྩིས་བྱས་ཀྱང་དུས་ཚོད་རྗེས་མ་ཟིན་པ་དང་། ཡང་སྒོས་
ངས་ཀྱང་ཁོང་མོས་དེ་འདྲ་བྱེད་རྒྱུར་ངོ་རྒོལ་བྱས་པ་ཡིན། བུ་ལོན་ནི་ངེས་པར་
དུ་སྤྲོད་དགོས་ཀྱང་ཁྱེད་རང་ལ་དངུལ་དགོས་ཟེར་མི་དགོས་པའི་ཆེད་དུ་ཁོང་
མོས་རྟ་དང་ཁའེ་སི་མིའི་སྟོད་ལྟེ་བཙོངས་པ་དང་། རྒྱན་ཆ་གཏའ་མར་བཞག་
པ་རེད། ཁྱེད་རང་ཉོ་མཁན་དང་གཏའ་མ་འཇོག་ཁང་གི་འཛིན་ལ་གཟིགས་ཀྱི་
ཡིན་ནམ་”
ཕུ་ལུས་ཏང་སེས་ཁྲུ་ཐིལ་ཞིག་ཕྱེ་ནས་ང་ལ་འཛིན་ཤོག་དེ་ཚོ་བསྟན།
“ལགས། ཁྱེད་རང་ཡིད་ཆེས་ སོང་ངམ” ཞེས་ ཁོང་མོས་བུད་མེད་ལ་
བདེན་པ་ཐོབ་རྗེས་ཀྱི་སྤོབས་པའི་སྐད་གདངས་དང་བཅས་ཏེ་མུ་མཐུད་“ ངས་
བཤད་པ་དེ་ཚོ་འགྲིག་ཡོད། ལགས། ཁྱེད་རང་གི་ཐུགས་ལ་ཕན་ཚུན་དགའ་
པོ་གནང་བ་ཁོ་ནས་འགྲིག་གི་རེད་བསམས་བྱུང་ངམ། ཁྱེད་རང་གི་ཐུགས་ལ་
མཉམ་དུ་གྲོང་གསེབ་ལ་ཕེབས་ནས་རྨི་ལམ་དང་མཚུངས་པའི་འོང་ཐང་གི་འཚོ་
བ་དེ་རིགས་བསྐྱལ་རྒྱུ་བྱུང་ན་འགྲིག་གི་རེད་བསམས་བྱུང་ངམ། འགྲིག་གི་མ་
རེད། ངའི་གྲོགས་པོ། འགྲིག་གི་མ་རེད། ཕུགས་བསམ་གྱི་འཚོ་བ་དེ་རིགས་
ཕུད་ད་དུང་དངོས་པོའི་འཚོ་བ་ཡོད་དགོས། ཆེས་དྭངས་གཙང་གི་ཆོད་སེམས་
ཚང་མ་ཐ་ཤལ་དགོད་བྲོ་ཁ་ཤས་དང་འབྲེལ་ཡོད་པ་མ་ཟད། འབྲེལ་ཐག་དེ་ཚོ་
ལྕགས་ཐག་ལྟར་མཁྲེགས་པས་ལས་སླ་པོར་ཆོད་ཀྱི་མ་རེད། གལ་ཏེ་མཱ་ཀེ་ལི་
ཐེས་ཁྱེད་རང་ལ་མགོ་སྐོར་བཏང་མེད་ཟེར་ན་དེ་ནི་ཁོང་མོ་རང་གཤིས་དམིགས་
བསལ་ཡིན་པའི་རྐྱེན་གྱིས་རེད། ངས་ཁོང་མོར་ཁ་ཏ་བྱས་པ་དེ་རྩ་བ་ནས་ནོར་
མེད། གང་ཡིན་ཟེར་ན། ང་ཉམ་ང་བའི་གཞོན་ནུ་མ་ཞིག་དཀའ་སྡུག་ཚད་
མེད་མྱོང་བ་མཐོང་འདོད་མེད། ཡིན་ནའི་ཁོང་མོས་ངའི་ཁ་ལ་གསན་མ་བྱུང་།
ཁོང་མོས་ང་ལ་ཁོང་མོ་ཁྱེད་རང་ལ་དགའ་པོ་ཡོད་པས་ཁྱེད་རང་ལ་མགོ་སྐོར་
གཏོང་གི་མ་རེད་ཟེར་གྱི་འདུག དེ་ནི་ཧ་ཅང་མཛེས་སྡུག་ལྡན་པ་དང་། སྙན་
238
-



ངག་གི་བསམ་བཀོད་ལྡན་པ་ཞིག་རེད། འོན་ཀྱང་དེ་ཚོ་ཚང་མས་བུན་བདག་
ལ་སྤྲོད་རྒྱུའི་དངུལ་གྱི་ཚབ་བྱེད་ཐུབ་ཀྱི་མ་རེད། ངས་སླར་ཁྱེད་རང་ལ་ཐེངས་
གཅིག་ཞུས་ཆོག མིག་སྔར་ཁོང་མོར་ཧྥ་ལའང་ཁྲི་གསུམ་ཙམ་མེད་ན་ཁ་གཏད་
འཇལ་ཐབས་བྲལ་བ་རེད་”
“ཡོང་ང་། དངུལ་དེ་ཚོ་ངས་སྤྱད་ཆོག་”
“ཁྱེད་རང་གཡར་བར་ཕེབས་ཀྱི་ཡིན་ནམ་”
“ཡིན། གནམ་རྒན་མ་”
“ཁྱེད་རང་གིས་ཕྱག་ལས་ཡག་པོ་གནང་གྲབས་འདུག ཁྱེད་རང་པ་
ལགས་དང་མི་འཆམས་པར་གྱུར་བ་དང་། ཁོང་གིས་ཁྱེད་རང་གི་འཚོ་བའི་
ཡོང་ཁུངས་མཚམས་གཅོད་ཀྱི་རེད། སླར་ཞུས་ན། ཧྥ་ལའང་ཁྲི་གསུམ་ཉིན་
གཅིག་གཉིས་ནང་གྲབས་གཤོམ་བྱས་ཚར་གྱི་མ་རེད། མཛའ་བརྩེ་ལྡན་པའི་
ཨར་མའང་ལགས། ང་ལ་ཡིད་ཆེས་གནང་དང་། ང་བུད་མེད་ཀྱི་ཐད་ལ་ཁྱེད་
རང་ལས་ཤེས་ རྟོགས་ མང་ གི་ རེད། གླེན་ པའི་ ཕྱག་ལས་ དེ་འདྲ་ མ་ གནང་།
གང་ལྟར་ཉིན་ཞིག་ཁྱེད་རང་འགྱོད་པ་སྐྱེ་གི་རེད། ཁྱེད་རང་རིག་པ་གྲུང་ཙམ་
གནང་དགོས། དེ་ཡང་ངས་ཁྱེད་རང་ལ་མཱ་ཀེ་ལི་ཐེ་དང་བྲལ་དགོས་ཞུ་གི་མེད།
ཡིན་ནའི་ཁྱེད་རང་གིས་དབྱར་ཁ་འགོ་ཚུགས་དུས་ལྟར་ཁོང་མོ་དང་འཚོ་བ་
བསྐྱལ་ཏེ་ཁོང་མོ་རང་ཉིད་ཀྱིས་ཐབས་ཤེས་བཏོན་ནས་དཀའ་ངལ་ལས་ཐར་དུ་
འཇུག་དགོས། གུང་རིམ་པའི་མི་དྲག་གིས་ག་ལེར་བྱས་ཏེ་ཁོང་མོ་འཚོལ་བར་
ཕེབས་ངེས་རེད། རྡོ་རིམ་པའི་མི་དྲག་N ཡིས་ད་དུང་ཁ་སང་ང་ལ་གལ་ཏེ་མཱ་
ཀེ་ལི་ཐེས་ཁོང་ལ་སྣེ་ལེན་ཞུས་ན་ཁོང་མོའི་བུ་ལོན་ཡོད་ཚད་སྤྲོད་རྒྱུ་མ་ཟད། ད་
དུང་ཁོང་མོར་ཟླ་རེར་ཧྥ་ལའང་བཞི་སྟོང་ལྔ་སྟོང་སྟེར་གྱི་ཡིན་གསུང་གི་འདུག
ཁོང་ལ་ལོ་ཕོགས་ལི་ཧྥེ་ཁྲི་ཉི་ཤུ་ཡོད་པས་དེ་ཁོང་མོའི་ངོས་ནས་བཤད་ན་རྟེན་ས་
ཞིག་རེད། ཡིན་ནའི་ཁྱེད་རང་། ཁྱེད་རང་སྔ་ཕྱི་མ་གཏོགས་ཁོང་མོ་དང་ཁ་
བྲལ་གྱི་རེད། ཁྱེད་རང་རྒྱུ་ནོར་སྟོངས་རྗེས་བྲལ་ རྒྱུ་ སྒུག་མ་བཞུགས། ཡང་
239



སྒོས་རྡོ་རིམ་པའི་མི་དྲག་N ནི་གླེན་པ་ཡིན་པས་ཁྱེད་རང་མུ་མཐུད་མཱ་ཀེ་ལི་ཐེའི་
ཟུར་བསྟེན་སྙིང་སྡུག་གནང་ཆོག་གི་རེད། ཐོག་མར་ཁོང་མོས་སེམས་སྡུག་ཅུང་
ཟད་གནང་ཡང་མཐར་གོམས་ཀྱི་རེད། ཁྱེད་རང་གིས་དེ་འདྲ་གཱནང་ན་གང་
ལྟར་ཉིན་ཞིག་ཁོང་མོས་ཁྱེད་རང་ལ་ཐུགས་རྗེ་ཆེ་ཞུ་གི་རེད། མཱ་ཀེ་ལི་ཐེ་ཁྱོ་བོ་
ཡོད་པའི་བུད་མེད་ཅིག་ཡིན་པར་ཆ་བཞག་ནའང་ཁྱེད་རང་གིས་ཁོང་མོའི་ཁྱོ་
བོར་མགོ་སྐོར་བཏང་བ་ཙམ་རེད། །
“སྐད་ཆ་དེ་ཚོ་ངས་ཁྱེད་རང་ལ་ཐེངས་གཅིག་ཞུས་ཚར། དེ་དུས་ནི་རྣམ་
དཀར་གྱི་བསླབ་བྱ་བྱས་པ་ཙམ་ཡིན། ཡིན་ནའི་ད་ལྟ་དེ་འདྲ་མ་གནང་ཐབས་
མེད་དུ་ཐུག་པ་རེད་”
ཕུ་ལུས་དང་སེས་གསུངས་པའི་བཀའ་མོལ་དེ་དག་མ་གཞི་རྣ་བར་མི་སྙན་
ཀྱང་རྒྱུ་མཚན་ཆེན་པོ་ལྡན་འདུག །
“འོ་དེ་འདྲ་རེད” ཅེས་ཁོང་མོས་ད་གིན་ང་ལ་བསྟན་པའི་འཛིན་ཤོག་དེ་
དག་བསྡུ་བཞིན་མུ་མཐུད་“སྨད་འཚོང་མའི་ངོས་ནས་བཤད་ན་ཆེད་མངགས་
མི་ཚོས་ཁོང་མོ་ཚོར་དགའ་པོ་བྱེད་པར་ཡོང་རྒྱུར་བསྒུག་པ་ལས་ཁོང་མོ་ཚོས་མི་
ལ་དགའ་པོ་བྱེད་པར་ནམ་ཡང་འགྲོ་གི་མ་རེད། དེ་འདྲ་མ་བྱས་ན་ཁོང་མོ་ཚོ་
དངུལ་གསོག་དགོས་པ་དང་། ལོ་སུམ་ཅུར་སླེབས་དུས་ཅི་ཡང་མེད་པའི་སྙིང་
སྡུག་ཅིག་གི་ཆེད་དུ་རང་ཉིད་ཀྱི་དངུལ་ཁུག་བསྔོགས་ཆོག གལ་ཏེ་ངས་སྔ་ས་
ནས་དེ་རིང་གི་ཉིན་མོ་འདི་ ཤེས་ན་ཡག་པོ་གང་འདྲ་མེད་དམ། མདོར་ན།
ཁྱེད་རང་གིས་ མཱ་ཀེ་ལི་ཐེར་གང་ཡང་མ་གསུངས་པར་ཁོང་མོ་པཱ་ལིར་ཁྲིད་
ཕེབས་ཤིག ཁྱེད་རང་དང་ཁོང་མོ་ཟླ་བ་བཞི་ལྔ་ཙམ་མཉམ་དུ་བཞུགས་པ་རེད།
དེ་འདྲ་གནང་ན་འགྲིག་པ་རེད། ཧ་གོ་ལ་མ་གོ་གནང་རྒྱུ་དེ་ནི་ཁྱེད་རང་ལ་ཞུ་
རྒྱུའི་རེ་བ་ཡིན། ཟླ་ཕྱེད་ཙམ་སོང་རྗེས་ཁོང་མོས་རྡོ་རིམ་པའི་མི་དྲག་Nལ་སྣེ་
ལེན་ཞུ་གི་རེད། ད་ལོའི་དགུན་ཁར་གྲོན་ཆུང་ཏོག་ཙམ་གནང་དགོས་པ་དང༌།
དུས་སང་དབྱར་ཁ་ཁྱེད་གཉིས་སླར་འཚོ་བ་དེ་འདྲ་བསྐྱལ་ཆོག ངའི་བརྩེ་
240



གྲོགས། དོན་དག་ཟེར་བ་དེ་འདི་འདྲ་ཟེ་སྒྲུབ་དགོས་རེད”ཅེས་གསུངས།
ཕུ་ལུས་དང་སེས་ཧ་ལམ་རང་ཉིད་ཀྱི་བསླབ་བྱར་ཡིད་ཚིམས་པོ་གནང་
ཡང་ང་ནི་ཁོང་ཁྲོ་ཟོས་པས་ཁས་ལེན་མ་བྱས། །
ངའི་ཕོ་མོའི་བརྩེ་དུང་དང་རང་བརྩིའི་སེམས་པས་ང་དེ་འདྲ་བྱེད་དུ་མི་
འཇུག་པ་མ་ཟད། མཱ་ཀེ་ལི་ཐེས་ཀྱང་ནུས་ཤུགས་སྐྱེས་པར་རྫོགས་པའི་དེ་སྔའི་
འཚོ་བ་དེ་རིགས་སྲོག་ལ་ཐུག་ཀྱང་སྐྱེལ་མི་སྲིད་པ་ང་ལ་ཡིད་ཆེས་ཆེན་པོ་ཡོད།
“ཀུ་རེ་མ་གནང་”ཞེས་ངས་ཕུ་ལུས་ཏང་སེར་“མཱ་ཀེ་ལི་ཐེར་ཡང་སྙིང་
དངུལ་ག་ཚོད་དགོས་ཀྱི་ཡོད་དམ”ཞེས་བརྗོད་པ་ཡིན། །
“ངས་ཁྱེད་རང་ལ་ཞུས་པ་ཡིན། ཧྥ་ལའང་ཁྲི་གསུམ་གྱི་གཡས་གཡོན་
དགོས་ཀྱི་འདུག་”
“དངུལ་དེ་དག་ག་དུས་དགོས་ཀྱི་ཡོད་དམ་”
“ཟླ་བ་གཉིས་ནང་ཚུན་དུ་དགོས་ཀྱི་རེད་”
“ཁོང་མོར་ཡོང་གི་རེད་”
ཕུ་ལུས་ཏང་སེས་དཔུང་པ་གཟེངས་ཙམ་གཟེངས་ཙམ་བྱས།
ངས་མུ་མཐུད་“ངས་ཁྱེད་རང་ལ་སྤྲོད་ཀྱི་རེད། ཡིན་ནའི་ཁྱེད་རང་གིས་
མཱ་ཀེ་ལི་ཐེར་ངས་སྤྲད་བྱུང་མི་གསུངས་པའི་མནའ་བསྐྱལ་དགོས་”
“དེ་ཐུགས་བདེ་པོ་གནང་ཞིག་”་
“གལ་ཏེ་ཁོང་མོས་ཡང་བསྐྱར་ཁྱེད་རང་ལ་དངོས་པོ་གང་ཞིག་འཚོང་
རྒྱུའམ་གཏའ་མར་འཇོག་རྒྱུ་མངགས་ ན་ ཁྱེད་རང་གིས་ ང་ ལ་ གསུངས་ ཙམ་
གནང་རོགས་” ་
“ཐུགས་ཁྲལ་གནང་མི་དགོས། ད་ལྟ་ཁོང་མོ་གང་ཡང་མེད་པར་གྱུར་
ཟིན་པ་རེད་”
ངས་སྔོན་ལ་ཁྱིམ་དུ་ལོག་ནས་པ་ལགས་ཀྱི་ཕྱག་ཡིག་འབྱོར་ཡོད་མེད་
བལྟས་པ་ཡིན།
241



ཡི་གེ་བཞི་འབྱོར་འདུག
བཅུ་དགུ།
སྔོན་གྱི་ཡི་གེ་གསུམ་ནང་ངས་ཡི་གེ་མ་བཏང་བས་པ་ལགས་ཀྱིས་ཐུགས་
ཁྲལ་གནང་ལུགས་འཁོད་ཡོད་པ་དང། རྒྱུ་མཚན་གང་ཡིན་སྐད་ཆ་དྲིས་འདུག
ཡི་གེ་མཐའ་མ་དེའི་ནང་མི་གཞན་གྱིས་ངའི་འཚོ་བའི་ཐོག་གི་འགྱུར་བ་ཁོང་ལ་
བརྗོད་ཡོད་པ་ང་ལ་ལྐོག་བརྡ་བཏང་ཡོད་པ་མ་ཟད། མི་རིང་བར་ཁོང་པཱ་ལིར་
ཕེབས་རྩིས་ཡོད་པ་ཡང་འཁོད་འདུག
ངས་སྔར་ནས་པ་ལགས་ལ་བརྩི་འཇོག་ཆེན་པོ་བྱེད་པ་མ་ཟད། ཁོང་ལ་
ལྷག་བསམ་ཟོལ་མེད་ཀྱི་བརྩེ་དུང་ཞིག་ཀྱང་བཅངས་ཡོད། དེར་བརྟེན་ངས་
ཁོང་ལ་ཡིག་ལན་ཞིག་ཕུལ་ཏེ་ཉེ་སྔོན་ཡིག་ལན་མ་ཕུལ་བ་ནི་ལམ་ཐུང་གི་ཡུལ་
སྐོར་སྤྲོ་འཆམ་ཐེངས་ཤིག་བྱས་པས་ཡི་གེ་འབྲི་ཁོམ་མ་བྱུང་བ་དང་། གཞན་
ཁོངཕེབས་རྒྱུའི་དུས་ཚོད་ང་ལ་སྔ་བསྣུར་དུ་གསུངས་ཏེ་ཁོང་བསུ་བར་བཅར་
བདེ་ཡོང་བའི་སྐོར་ཞུས་པ་ཡིན།
ངས་ངའི་གྲོང་གསེབ་ཀྱི་སྡོད་གནས་གཡོག་པོར་བཤད་པ་མ་ཟད། ཁོ་ལ་
c གྲོང་ཁྱེར་ནས་བསྐུར་བའི་ཡི་གེ་འབྱོར་ཚེ་ང་ལ་སྐྱེལ་བར་ཡོང་དགོས་པ་
མངགས་རྗེས་ལམ་སེང་པུ་ཅི་ཨུའར་ལ་ལོག་ཕྱིན་པ་ཡིན།
མཱ་ཀེ་ལི་ཐེས་མེ་ཏོག་ལྡུམ་རྭའི་སྒོ་ཁར་ང་སྒུག་བཞུགས་འདུག
ཁོང་མོའི་མིག་མདངས་སྐྱོ་སྣང་ཧ་ཅང་ཆེ། ཁོང་མོས་ང་ལ་འཐམས་ནས་
སྐད་ཆ་འདི་ལྟར་དྲིས་པ་སྟེ། །
“ཁྱེད་རང་ལ་ཕུ་ལུས་ཏང་སེ་ཐུག་བྱུང་ངམ་”
“ཐུག་མ་བྱུང”
“ཁྱེད་རང་པཱ་ལིར་རྒྱུན་རིང་པོ་དེ་འདྲ་བཞུགས་དོན་ཅི་ཡིན་”
“ང་ལ་པ་ལགས་ཀྱིས་ཕྱག་ཡིག་ཁ་ཤས་བསྐུར་འདུག་པས་ཁོང་ལ་ཡིག་
242



ལན་འབྲི་གིན་བསྡད་པ་ཡིན་”
མི་རིང་བར་ནཱ་ནི་ནཱ་དབུགས་ཧལ་བཞིན་ནང་དུ་འཛུལ་སླེབས་བྱུང་། མཱ་
ཀེ་ལི་ཐེས་ཡར་ལངས་ཏེ་ཕར་ཕྱིན་ནས་མོ་དང་ལྐོག་ལབ་ཚིག་ཁ་ཤས་བཤད་
སོང་།
ནཱ་ནི་ནཱ་ཕྱིར་ཐོན་མ་ཐག་མཱ་ཀེ་ལི་ཐེས་སླར་ངའི་འགྲམ་དུ་བསྡད་དེ་ངའི་
ལག་ནས་བཟུང་ཐོག་ང་ལ་སྨྲས་དོན།
“ཁྱེད་རང་ང་ལ་མགོ་སྐོར་གཏོང་དགོས་དོན་ག་རེ་ཡིན། ཁྱེད་རང་གིས་
ཕུ་ལུས་ཏང་སེའི་གཟིམ་ཁང་ལ་ཕེབས་འདུག་”
“ སུས་ཁྱེད་རང་ལ་བཤད་བྱུང་ངམ་”
“ནཱ་ནི་ནཱས་བཤད་བྱུང་”
“མོས་གང་འདྲ་ཤེས་པ་རེད་དམ་”་
“ད་གིན་མོས་ཁྱེད་རང་གི་རྗེས་སུ་ཕྱིན་པ་རེད་”
“ཁྱེད་རང་གིས་མོ་ང་ལ་རྗེས་སྙེགས་བྱེད་དུ་བཅུག་པ་ཡིན་ནམ་”
“ཡིན། ཁྱེད་རང་ང་དང་ཟླ་བ་བཞི་ཙམ་བྲལ་མེད་པ་རེད། ངའི་སེམས་
ལ་ཁྱེད་རང་པཱ་ལིར་ཕེབས་དགོས་དོན་ནི་ཏན་ཏན་རྒྱུ་རྐྱེན་གལ་ཆེན་ཞིག་ཡོད་
པ་རེད་བསམས་བྱུང་། ང་ཁྱེད་རང་ལ་བཀྲ་མི་ཤིས་པ་འདྲ་མི་ཡོང་ངམ་སྙམ་
ནས་ཞེད་པ་དང༌། ཡང་ན་བུད་མེད་གཞན་ལ་གཟིགས་པར་ཕེབས་མི་ཡོང་
ངམ་སྙམ་བྱུང”
“ཕྲུ་གུ་རང་རེད”
“ད་ང་བློ་བདེ་སོང་། ད་གིན་ངས་ཁྱེད་རང་གིས་ག་རེ་གནང་བ་ཤེས་
བྱུང༌། ཡིན་ནའི་མི་གཞན་གྱིས་ཁྱེད་རང་ལ་ག་རེ་བཤད་མིན་ཤེས་མ་བྱུང་”་
ངས་པ་ལགས་ཀྱི་ཕྱག་ཡིག་མཱ་ཀེ་ལི་ཐེར་བསྟན་པ་ཡིན།
“ངས་ཁྱེད་རང་ལ་བཀའ་འདྲི་ཞུ་རྒྱུ་དེ་འདི་མིན། ང་ཤེས་འདོད་པ་ནི་
ཁྱེད་རང་ཕུ་ལུས་དང་སེའི་གཟིམ་ཁང་དུ་ག་རེ་གནང་བར་ཕེབས་པ་དེ་ཡིན་”
243



“ཁོང་མོར་བལྟ་ཙམ་བྱེད་པར་ཕྱིན་པ་ཡིན་”
“ གྲོགས་པོ། ཁྱེད་རང་གིས་རྫུན་གསུངས་སོང་”
“འོ་ན་ངས་ཁོང་མོར་ཁྱེད་རང་གི་རྟའི་ནད་དྲག་སྐྱེད་བྱུང་ཡོད་མེད་དང༌།
ཁྱེད་རང་གི་སྟོད་ལྷོ་དང་རྒྱན་ཆ་ཁོང་མོས་ད་དུང་བེད་སྤྱོད་གཏོང་གི་ཡོད་མེད་
སྐད་ཆ་འདྲི་བར་ཕྱིན་པ་ཡིན་”
དེ་མུར་མཱ་ཀེ་ལི་ཐེའི་ངོ་གདོང་དམར་རྐྱང་ཆགས་སོང་། འོན་ཏེ་ཁོང་
མོས་ལན་བཏབ་མ་བྱུང༌།།
ངས་མུ་མཐུད་“དེར་བརྟེན་ངས་ཀྱང་ཁྱེད་རང་གིས་རྟ་དང་། སྟོད་ལྷོ།
ཕ་ལམ་བཅས་གང་དུ་བེད་སྤྱོད་གནང་མིན་ཤེས་བྱུང་”་
“འོ་ན་ཁྱེད་རང་གིས་ང་ལ་ལེ་ཁག་དཀྲིའམ་”
“ངས་ཁྱེད་རང་ལ་ལེ་ཁག་དཀྲི་རྒྱུ་ནི་ཁྱེད་རང་ལ་དགོས་པའི་དངོས་པོ་ང་
ལ་མ་གསུངས་པ་དེ་ཡིན་”
“གལ་ཏེ་བུད་མེད་ཅིག་ལ་ད་དུང་རང་བརྩིའི་སེམས་པ་ཏིལ་འབྲུ་ཙམ་
ཡོད་ན་ང་ཚོའི་འབྲེལ་བ་འདི་འདྲར་ཐུག་དུས་ཁོང་མོས་གྱོང་གུན་ཐོན་ཉེན་ཡོད་
ཚད་བཟོད་སྒོམ་བྱེད་དགོས་ཀྱང་སྙིང་སྡུག་གི་ལག་ནས་དངུལ་རྩ་བ་ནས་སློང་གི་
མ་རེད། དེ་ལས་ལྡོག་ན་ཁོང་མོའི་བརྩེ་དུང་དེ་གཞང་བཙོངས་པ་དང་ཁྱད་
པར་ཅི་ཡོད་དམ། ཁྱེད་རང་ང་ལ་དགའ་པོ་ཡོད་པ་ང་ཡིད་ཆེས་ཡོད། ཡིན་
ནའི་བུད་མེད་ང་འདྲ་བར་དགའ་བའི་ཕོ་མོའི་བརྩེ་དུང་དེ་རིགས་ནི་སྟོབས་ཞན་
ཅི་འདྲ་ཡིན་པ་ཁྱེད་རང་གིས་མཁྱེན་གྱི་མ་རེད། གཅིག་བྱས་ན་དཀའ་ངལ་ཆེ་
བའི་ཉིན་ཞིག་གམ་ཡང་ན་སུན་སྣང་ཆེ་བའི་ཉིན་ཞིག་ལ་ཁྱེད་རང་གིས་ང་ཚོའི་
བརྩེ་དུང་དེ་བསམ་བློ་ཡོད་རྒུ་བཏང་བའི་ཉོ་ཚོང་ཞིག་ཏུ་བསམས་སྲིད་པ་སུས་
ཤེས་ཀྱི་རེད་དམ། ཕུ་ལུས་ཏང་སེ་ཁ་མང་པོ་ཡོད་པ་རེད། རྟ་དེ་ཚོ་ང་ལ་བེད་
སྤྱོད་ག་རེ་ཡོད་དམ། དེ་ལས་བཙོངས་ན་འགྲོ་སོང་གྲོན་ཆུང་བྱེད་ཐུབ་ཀྱི་རེད།
རྟ་མེད་ཀྱང་ངས་འཚོ་བ་གཅིག་པ་སྐྱེལ་བ་དང༌། ད་དུང་གཟན་རྩྭའི་འགྲོ་སོང་
244



གཏོང་མི་དགོས། ངའི་ རེ་བ་ གཅིག་པུ་ དེ་ ནི་ ཁྱེད་ རང་ གི་ ལྷད་མེད་ རྒྱུན་
འཁྱོངས་ཀྱི་བརྩེ་དུང་དེ་ཡིན། ང་ལ་རྟ་དང་། སྟོད་ལྷེ། ཕ་ལམ་བཅས་མེད་
ནའང་ཁྱེད་རང་གིས་ང་ལ་སྔར་བཞིན་དགའ་པོ་གནང་གི་རེད་”
སྐད་ཆ་དེ་དག་སེམས་ལྷོད་བག་ཕེབས་ངང་བཤད་སོང་བས་ང་མཆི་མ་
ཡང་ཐོན་ལ་ཉེ།
“ཡིན་ནའི་མཱ་ཀེ་ལི་ཐེ་”ཞེས་ངས་བརྩེ་བ་ཟབ་མོས་སྙིང་སྡུག་གི་ལག་ནས་
དམ་པོར་བཟུང་སྟེ་“ཁྱེད་རང་གི་བློས་གཏོང་དེ་རིགས་གང་ལྟར་ཉིན་ཞིག་ངས་
རྟོགས་ངེས་ཡིན་པ་ཁྱེད་རང་གིས་མཁྱེན་གསལ་རེད། དེ་དུས་བཟོད་སྒོམ་བྱེད་
ཐུབ་ཀྱི་རེད་དམ་”
“བཟོད་སྒོམ་བྱེད་མི་ཐུབ་པ་ག་རེ་ཡིན་ནམ་”
“མཛའ་བརྩེ་ལྡན་པའི་བུ་མོ། གང་ཡིན་ཟེར་ན་ཁྱེད་རང་གིས་ང་ལ་
དགའ་པོ་བྱེད་རྒྱུའི་ཆེད་དུ་རང་གི་རྒྱན་ཆ་བློས་གཏོང་བྱེད་པར་ང་མོས་མཐུན་
མེད། ཐ་ན་སྣེ་ཁ་གཅིག་བློས་གཏོང་བྱས་ཀྱང་མི་འགྲིག ཕྱོགས་མཚུངས་ང་
ཡང་ཁྱེད་རང་ལ་ཁག་པོ་བྱུང་བའམ་ཡང་ན་སུན་སྣང་སྐྱེ་དུས་གལ་ཏེ་ཁྱེད་རང་
གིས་མི་གཞན་དང་མཉམ་སྡོད་ལུས་འབྲེལ་མ་བྱས་ན་གནས་ཚུལ་འདི་རིགས་
ཐོན་མི་སྲིད་པའི་བསམ་བློ་འཁོར་རྒྱུར་བློ་མོས་མེད་ལ། ཁྱེད་རང་གིས་ངའི་
རྗེས་སུ་ཕེབས་རྐྱེན་བློ་ཕམ་སྐར་མ་གཅིག་གནང་ཡང་ང་མོས་པ་མེད། ཉིན་
ཤས་ཀྱི་རྗེས་སུ་ཁྱེད་རང་གི་རྟ་དང༌། ཕ་ལམ། སྟོད་ལྟེ་བཅས་ཚང་མ་ཁྱེད་རང་
ལ་ཕྱིར་སྤྲོད་བྱེད་ཀྱི་ཡིན། དངོས་པོ་དེ་དག་ཁྱེད་རང་གི་ངོས་ནས་ཞུས་ན་ཚེ་
སྲོག་ལ་མཁའ་རླུང་དགོས་པ་ལྟར་མེད་དུ་མི་རུང་བ་ཞིག་རེད། དེ་ཕལ་ཆེར་
དགོད་ཤིན་ཏུ་བྲོ་བ་ཞིག་ཡིན་སྲིད། འོན་ཀྱང་ང་ཁྱེད་རང་གིས་བབ་ཆགས་ཀྱི་
འཚོ་བ་སྐྱེལ་བ་ལས་རྒྱས་སྤྲོས་ཀྱི་འཚོ་བ་སྐྱེལ་བར་དེ་བས་དགའ་པོ་ཡོད་”
“བྱས་ན་ཁྱེད་རང་གིས་སླར་ང་ལ་དགའ་པོ་གནང་གི་མིན་ནམ་”
“ཁྱེད་རང་སྨྱོ་མེད་དམ་”
245



“གལ་ཏེ་ཁྱེད་རང་ང་ལ་དགའ་ན་ཁྱེད་རང་གིས་ང་རང་ཉིད་ཀྱི་བྱ་ཐབས་
སྤྱད་ནས་ཁྱེད་རང་ལ་དགའ་རུ་ཆུག་དང༌། དེ་ལྟ་མིན་ན་ཁྱེད་རང་གིས་ང་མུ་
མཐུད་རྒྱས་སྤྲོས་ལོངས་སྤྱོད་ལ་གོམས་པའི་བུ་མོ་ཞིག་ཏུ་ངོས་འཛིན་གནང་སྟེ་ང་
ལ་དངུལ་མི་སྟེར་ཀ་མེད་ཡིན་པའི་བསམ་བློ་རྟག་ཏུ་འཁོར་གྱི་རེད། དེ་ཡང་
ངས་ཁྱེད་རང་ལ་བཅངས་པའི་བརྩེ་དུང་གི་གསལ་ཁ་དང་ལེན་གནང་རྒྱུར་ཁྱེད་
རང་ངོ་ཚ་གི་ཡོད་པ་འདྲ། ཁྱེད་རང་རྒྱུན་དུ་རང་དབང་མེད་པར་ཉིན་ཞིག་ང་
དང་བྲལ་དགོས་པ་ཐུགས་ལ་འཆར་གྱི་ཡོད་པ་རེད། དེར་བརྟེན་ཁྱེད་རང་གིས་
གཟབ་གཟབ་ནན་ནན་ངང་མིས་ དོགས་ པ་ གནང་ཡོང་ སྙམ་ སྟེ་ ཐུགས་ཁྲལ་
གནང་གི་ཡོད་པ་རེད། དེ་ནི་འགྲིག་པ་རེད། ངའི་གྲོགས་པོ། ཡིན་ནའི་ངའི་
དེ་སྔོན་གྱི་རེ་བ་ནི་དེ་ཙམ་ཁོ་ན་མིན་” ་
མཱ་ཀེ་ལི་ཐེས་འགུལ་ཙམ་བྱས་ཏེ་ཡར་ལང་རྩིས་བྱས་པས་ངས་ཁོང་མོའི་
ལག་ནས་འཐེན་ཏེ་ཁོང་མོར་འདི་སྐད་སྨྲས་པ་སྟེ། །
“ངས་ཁྱེད་རང་ལ་བདེ་སྐྱིད་ཐོབ་རྒྱུ་དང་། ཁྱེད་རང་གིས་ང་ལ་འཁང་ར་
གནང་རྒྱུ་གང་ཡང་མེད་པའི་རེ་བ་ཁོ་ན་བྱེད་ཀྱི་ཡོད་”
“བྱས་ན་ང་ཚོ་ཞལ་གྱེས་གྲབས་ཡོད་པ་རེད་”
“ག་རེ་ཡིན་ནམ། མཱ་ཀེ་ལི་ཐེ་ལགས། སུས་ང་ཚོ་ཁ་འབྲལ་ཐུབ་ཀྱི་རེད་
དམ”ཞེས་ངས་སྐད་ཤུགས་ཆེན་པོས་དེ་སྐད་སྨྲས།
“ཁྱེད་རང་། ཁྱེད་རང་གིས་རང་ཉིད་ཀྱི་ཉེ་བའི་གནས་ཚུལ་ངས་ཤེས་སུ་
འཇུག་འདོད་མེད་པ་མ་ཟད། ངའི་གཏམ་འདོད་ཀྱི་སེམས་པ་རང་སོར་བཞག་
སྟེ་ཁྱེད་རང་གི་གཏམ་འདོད་ཀྱི་རེ་བ་སྐོང་དུ་འཇུག་གི་ཡོད་པ་རེད། ཁྱེད་རང་
གི་སེམས་ལ་ངའི་སྔོན་མའི་རྒྱས་སྤྲོས་ཀྱི་འཚོ་བ་རྒྱུན་འཁྱོངས་བྱེད་དུ་འཇུག་
དགོས་བསམས་པ་དང་། ང་ཚོའི་བསམ་བློའི་བར་གྱི་ཧེ་བག་རྒྱུན་འཁྱོངས་བྱེད་
དགོས་བསམ་གྱི་ཡོད་པ་རེད། ཁྱེད་རང་། གང་ལྟར་ཁྱེད་རང་གིས་ངས་ཁྱེད་
རང་ལ་འཛིན་པའི་སྒེར་མེད་ཀྱི་བརྩེ་དུང་ལ་ཡིད་ཆེས་གནང་གི་མེད་པ་དང་།
246



ir
ir
ja
ང་ཁྱེད་རང་དང་སྐྱིད་སྡུག་མཉམ་མྱོང་བྱེད་འདོད་ཡོད་པར་ཡིད་ཆེས་གནང་གི་
མི་འདུག ཁྱེད་རང་གི་རྒྱུ་ནོར་དེ་དག་ཡོད་པས་མ་གཞི་བྱས་ན་ང་ཚོ་འཚོ་བ་
སྐྱིད་པོ་བསྐྱལ་ཐུབ་ཀྱི་རེད། ཡིན་ནའི་ཁྱེད་རང་གིས་རང་ཉིད་ཁྱིམ་ཐོར་ནོར་
བརླག་ཆགས་ པ་ གནང་འདོད་ཡོད་ པ་རེད། ཁྱེད་རང་གི་ བསམ་ སྟངས་དེ་
མཁྲེགས་ཐག་ཆོད་འདུག ཁྱེད་རང་གི་ཐུགས་ལ་ངས་ཁྱེད་རང་གི་བརྩེ་དུང་
ཤིང་རྟ་འཁོར་ལོ་དང་རྒྱན་ཆར་བསྡུར་གྱི་རེད་སྙམ་གྱི་འདུ་གམ། ཁྱེད་རང་གི་
ཐུགས་ལ་ངས་གཏམ་འདོད་དེ་བདེ་སྐྱིད་ལ་བརྩི་གི་རེད་སྙམ་གྱི་འདུག་གམ།
མི་ཞིག་གི་སེམས་ནང་ཕོ་མོའི་བརྩེ་དུང་མེད་དུས་གཏམ་འདོད་ཀྱིས་འདོད་བློ་
བསྐོང་གི་རེད། ཡིན་ནའི་ནམ་ཞིག་ཕོ་མོའི་བརྩེ་དུང་ཡོད་ཚེ་གཏམ་འདོད་ནི་
ཧ་ཅང་ཐ་ཤལ་དུ་འགྱུར་གྱི་རེད། ཁྱེད་རང་གིས་ངའི་བུ་ལོན་འཇལ་ནས་རང་
ཉིད་ཀྱི་དངུལ་ཚང་མ་བེད་སྤྱོད་བཏང་མཐར་ང་གསོ་རྩིས་ཡོད་པ་རེད། དེ་
འདྲ་གནང་ནའང་དུས་ཚོད་ཇི་ཙམ་འཁྱོལ་གྱི་རེད་དམ། ཟླ་བ་གཉིས་གསུམ།
དེ་དུས་སླར་ངའི་ཐབས་ཤེས་ལ་བརྟེན་ནས་འཚོ་བ་སྐྱེལ་དགོས་བྱུང་ན་ཧ་ཅང་
ཕྱི་དྲགས་པ་རེད། གང་ཡིན་ཟེར་ན། སྐབས་དེ་དུས་ཁྱེད་རང་གིས་ག་རེ་ཡིན་
ནའི་ང་ལ་ཉན་དགོས་རེད། འོན་ཀྱང་སྐྱེ་བོ་མཆོག་གྱུར་ཞིག་ཡིན་ཚེ་དེ་འདྲ་
གནང་གི་མ་རེད། ད་ལྟ་ཁྱེད་རང་ལ་ལོ་རེར་ཕོགས་དངུལ་ཧྥ་ལའང་བརྒྱད་
སྟོང་ནས་ཁྲི་གཅིག་བར་ཡོད་པས་དངུལ་དེ་དག་གིས་ང་ཚོ་འཚོ་བ་སྐྱེལ་ཐུབ།
ངས་ངའི་དངོས་པོ་ཐོལ་པ་རྣམས་བཙོངས་ན་ལོ་རེར་ཡོང་འབབ་ལི་ཧྲི་ཉིས་སྟོང་
ཙམ་ཡོང་བས་ང་ཚོས་ཁང་ཆུང་སྐྱིད་པོ་ཞིག་གཡར་ནས་མི་གཉིས་དེའི་ནང་དུ་
སྡོད་པ་དང་། དབྱར་ཁ་གྲོང་གསེབ་ཏུ་རྩེད་མོ་རྩེ་བར་ཕེབས་ཆོག ད་ལྟའི་
ཁང་པ་འདི་འདྲའི་ནང་སྡོད་མི་དགོས། མི་གཉིས་སྡོད་ཐུབ་པའི་ཁང་ཆུང་ཞིག་
བྱུང་ན་འགྲིག་གི་རེད། ཁྱེད་རང་ལ་ཐུགས་ཁྲལ་མེད་པ་དང༌། ང་ལ་རང་
དབང་ཡོད་པ་ཞིག་དགོས། ཨའར་མང་ལགས། ང་ཚོ་ད་ལྟ་ལོ་ན་གཞོན་པས་
དཀོན་མཆོག་གི་ཞལ་ལ་གཟིགས་ནས་ང་སླར་དེ་སྔའི་འུ་ཐུག་ཐབས་ཟད་ཀྱི་འཚོ་
247



བ་དེ་བསྐྱལ་དུ་མ་འཇུག་དང་”
ང་ལན་རྒྱག་ཐབས་བྲལ་སོང༌། ངས་དྲིན་བསམས་དང་བརྩེ་དུང་གི་མཆི་
མས་མིག་ཟུང་རབ་ཏུ་ཁེངས་བཞིན་མཱ་ཀེ་ལི་ཐེའི་པང་དུ་བསྙེས་ནས་བསྡད་པ་
ཡིན། །
ཁོང་མོས་མུ་མཐུད་“ངའི་ཐོག་མའི་བསམ་བློར་ཁྱེད་རང་ལ་གསང་ནས་
རང་ཉིད་ཀྱིས་བུ་ལོན་རྣམས་གཙང་འཇལ་བྱེད་རྒྱུ་དང༌། མི་ཞིག་ངའི་སྡོད་
གནས་གསར་པ་བཀོད་སྒྲིག་བྱེད་དུ་བཅུག་སྟེ་ཟླ་བ་བཅུ་པར་ང་ཚོ་པཱ་ལིར་ལོག་
དུས་ཚང་མ་གྲ་སྒྲིག་ཟིན་པ་བྱེད་དགོས་སྙམ་བྱུང་། ཡིན་ནའི་ཕུ་ལུས་ཏང་སེས་
ཁྱེད་རང་ལ་ཚང་མ་ཞུས་ཡོད་ན་ཁྱེད་རང་གིས་སྔོན་ནས་མོས་མཐུན་གནང་
དགོས་པ་ལས་ རྗེས་སུ་ཁས་ལེན་གནང་མི་དགོས་... ཁྱེད་རང་གིས་ང་ལ་
དགའ་པོ་དེ་ཙམ་གནང་ཐུབ་ཀྱི་རེད་དམ་”
ལྷག་བསམ་ཟོལ་མེད་ཀྱི་བརྩེ་དུང་དེ་འདྲ་དོར་ཐབས་བྲལ་བས་ངས་སྨྱོ་བ་
ལྟར་མཱ་ཀེ་ལི་ཐེའི་ལག་པར་མཆུ་སྒྲོས་སྦྱོར་བཞིན་ཁོང་མོར་འདི་སྐད་སྨྲས་པ་སྟེ།
“ངས་ཚང་མ་ཁྱེད་རང་ལ་ཉན་ཆོག་”
ཁོང་མོས་གཏན་འཁེལ་བྱས་པའི་འཆར་གཞི་དེ་དེ་ལྟར་ཐག་བཅད་པ་
ཡིན། །
དེས་ན་ཁོང་མོ་དགའ་ནས་སྨྱོ་བ་ལྟར་ཞབས་བྲོ་རྒྱག་པ་དང༌། གླུ་བཏང་
སྟེ་ཁོང་མོའི་བབ་ཆགས་ཀྱི་སྡོད་གནས་གསར་པར་རྟེན་འབྲེལ་བྱས་ཤིང་། ཁོང་
མོས་ང་ལ་ས་ཁུལ་གང་ཞིག་ཏུ་ཁང་པ་འཚོལ་དགོས་པ་དང༌། ཁང་པའི་ནང་དུ་
བཀོད་སྒྲིག་གང་འདྲ་བྱེད་དགོས་པ་སོགས་ཀྱི་ཐད་གྲོས་བསྡུར་གནང་ཟིན། །
ངས་བལྟས་ན་ཁོང་མོ་བསམ་ཚུལ་དེར་དགའ་སྤྲོ་སྐྱེས་ལ། སྤོབས་སེམས་
ཀྱང་སྐྱེས་ཏེ་ཧ་ལམ་དེ་འདྲ་བྱས་ན་ང་ཚོ་ནམ་ཡང་ཁ་མི་བྲལ་བ་དང་མཚུངས།
ང་ནི་རིན་དོད་མེད་པར་ཁོང་མོའི་བཀའ་དྲིན་མྱོང་མི་འདོད། །
ཡུད་ཙམ་ལ་ངས་དུས་ཕྱིས་ཀྱི་འཚོ་བར་ གཏན་འབེབས་བྱས་ པ་ཡིན།
248
-
-
-
----
-
-



ངས་ངའི་རྒྱུ་ནོར་ལ་བཀོད་སྒྲིག་བྱས་པ་དང་། ངས་དང་ལེན་བྱས་པའི་ཁོང་
མོའི་བློས་གཏོང་ལ་དྲིས་ལན་འཇལ་ཕྱིར་ང་ལ་ཨ་མ་ལགས་ཀྱི་ས་ནས་བྱུང་བའི་
ལོ་ཕོགས་དེ་མཱ་ཀེ་ལི་ཐེར་སྤྲོད་རྒྱུ་བྱས། འོན་ཀྱང་ངས་བལྟས་ན་ལོ་ཕོགས་དེས་
ག་དུས་ཡིན་རུང་འདང་མི་སྲིད། །
ང་རང་ཉིད་ཀྱིས་ཨ་ཕས་སྟེར་བའི་ཁ་གསབ་ཧྥ་ལའང་ལྔ་སྟོང་དེ་ཉར་རྒྱུ་
བྱས་ཤིང༌། གནས་ཚུལ་གང་ཞིག་ཐོན་རུང་དངུལ་དེ་དག་གིས་འཚོ་བ་སྐྱེལ་
ཐུབ་ངེས་རེད།
ངས་མཱ་ཀེ་ལི་ཐེར་གསང་སྟེ་བཀོད་སྒྲིག་དེ་ལྟར་བྱས་ ཤིང་། དེ་ནི་ཁོང་
མོས་འབུལ་བ་དེ་དང་ལེན་བྱེད་མི་སྲིད་པས་ཡིན།།
ལོ་ཕོགས་དེ་རིན་ཐང་ཧྭ་ལའང་ཁྲི་དྲུག་ཡིན་པའི་ཁང་པ་ཞིག་གཏའ་མར་
བཞག་པ་ནས་ བྱུང་བ་ཡིན། ཁང་པ་དེ་ངས་མཐོང་མྱོང་གཏན་ནས་མེད།
ངས་ཤེས་པ་ནི་དུས་ཚིགས་རེར་ངའི་པ་ལགས་ཀྱི་གཞུང་ཕྱོགས་དཔང་མི་སྟེ།
ངའི་ཁྱིམ་ཚང་གི་མི་རབས་རིམ་བརྒྱུད་ཀྱི་གྲོགས་པོ་ཞིག་གིས་ངའི་བྱུང་འཛིན་
གཅིག་རང་ལ་བརྟེན་ནས་ང་ལ་ཧྥ་ལའང་བདུན་སྟོང་ལྔ་བརྒྱ་སྤྲོད་ཀྱི་ཡོད།
ང་དང་མཱ་ཀེ་ལི་ཐེ་པཱ་ལིར་ལོག་ནས་ཁང་པ་འཚོལ་བའི་ཉིན་དེར་ངས་
གཞུང་ཕྱོགས་ཀྱི་དཔང་མི་དེ་བཙལ་ནས་ཁོང་ལ་ངའི་ལོ་ཕོགས་དེ་དག་མི་གཞན་
ཞིག་ལ་སྤྲོད་ཀྱི་ཡིན་པས་འགྲོ་ལུགས་ག་རེ་གཉེར་དགོས་པའི་སྐོར་བཀའ་འདྲི་
ཞུས་པ་ཡིན། །
མི་སེམས་བཟང་ཅན་དེའི་བསམ་བློར་ངའི་རྒྱུ་ནོར་ སྟོངས་པ་རེད་སྙམ་
ནས་ང་ལ་གཏན་འབེབས་དེ་བཟོ་བའི་རྒྱུ་རྐྱེན་འདྲི་རྩད་བྱས་བྱུང༌། དེ་ཡང་ང་
སྔ་ཕྱི་མ་གཏོགས་ཁོང་ལ་ངའི་ཐེངས་འདིའི་ནང་སྤྲོད་ཀྱི་ཁེ་བཟང་ཐོབ་མཁན་དེ་
སུ་ཡིན་པ་ཤོད་དགོས་པས་དེས་ན་ངའི་སེམས་ལ་ལམ་སེང་དོན་དངོས་ཇི་བཞིན་
ཁོང་ལ་ཞུས་ན་ལེགས་སྙམ།
གཞུང་ཕྱོགས་ཀྱི་དཔང་མིའང་ཡང་ན་གྲོགས་པོ་ཞིག་གི་ངོས་ནས་བཤད་
249
i
-
-
-
----
-
-



ན་ཁོང་གིས་བསམ་འཆར་མི་འདྲ་བ་བཏོན་ཆོག་མོད། འོན་ཏེ་ཁོང་གིས་ཅི་
ཡང་མ་གསུང་པར་ང་ལ་གང་ཐུབ་ཅི་ཐུབ་ཀྱིས་དོན་དེ་བསྒྲུབ་རྒྱུའི་ཁས་ལེན་
གནང་བྱུང་།
ངས་ཁོང་ལ་ངའི་པ་ལགས་ཀྱི་མདུན་དུ་གསང་བ་དེ་དམ་སྲུང་གནང་རྒྱུའི་
མངགས་བྱ་ལོས་བྱེད། དེ་ནས་ངས་མཱ་ཀེ་ལི་ཐེའི་སར་ལོག་ཡོང་བས་ཁོང་མོས་
ཀྲུའུ་ལི་དཱི་ཕུ་ལཱ་ཡི་གཟིམ་ཁང་དུ་ང་སྒུག་བཞུགས་འདུག དེ་ཡང་ཁོང་མོ་ཀྲུའུ་
ལི་ཡི་གཟིམ་ཁང་དུ་ཕེབས་འདོད་པ་ལས་ཕུ་ལུས་ཏང་སེའི་ཁྱིམ་དུ་བསླབ་བྱ་
ཉན་པར་ཕེབས་འདོད་མེད། །
ང་ཚོས་ཁང་པ་འཚོལ་འགོ་བཙུགས། ང་ཚོས་བལྟས་ཟིན་པའི་ཁང་པ་
ཡོད་ཚད་མཱ་ཀེ་ལི་ ཐེས་ ཁང་གླ་མཐོ་ ཐག་ཆོད་པའི་ངོས་འཛིན་གནང་མོད།
ངས་བལྟས་ན་ སྟབས་བདེ་ ཐབ་ཆགས་ ཤ་ སྟག་རེད། ཡིན་ནའང་མཐར་ང་
གཉིས་བསམ་འཆར་གཅིག་མཐུན་བྱུང་སྟེ་པཱ་ལིའི་ཁུ་སིམ་ཤོས་ཀྱི་གྲོང་ཁུལ་ཞིག་
ཏུ་ཁང་ཆུང་ཞིག་གཡར་རྒྱུའི་གཏན་འཁེལ་བྱས་པ་དང༌། ཁང་ཆུང་དེ་ཁང་པ་
ཆེན་པོ་ཞིག་གི་ཆ་ཤས་སུ་གཏོགས་ཀྱང་དེ་ནི་ཁེར་གཙང་ཞིག་རེད། །
ཁང་ཆུང་དེའི་རྒྱབ་ཏུ་ད་དུང་ཡིད་དུ་འོང་བའི་མེ་ཏོག་ལྡུམ་རྭ་ཞིག་ཡོད་
པ་དང༌། ལྡུམ་རྭའི་མཐའ་སྐོར་གྱི་ལྕགས་རི་མཐོ་དམན་འཚམས་པས་གཅིག་
ནས་ང་ཚོ་དང་གྲོང་པ་ཁ་འཕྲལ་ཐུབ་པ་དང༌། གཉིས་ནས་མིག་རྒྱང་ཡང་མི་
བཀག
དེ་ནི་ང་ཚོའི་ཐོག་མའི་རེ་བ་ལས་ལེགས་པ་བྱུང་།
ངས་ཁྱིམ་དུ་ལོག་ནས་ངའི་དེ་སྔོན་གྱི་ཁང་པ་དེ་ཕྱིར་བསློགས་པ་ཡིན།
དུས་དེའི་རིང་མཱ་ཀེ་ལི་ཐེ་བར་ཁེ་བ་ཞིག་གི་སར་ཕྱིན་སོང་། ཁོང་མོས་གསུངས་
པ་ལྟར་ན་མི་དེས་དེ་སྔ་ཁོང་མོའི་གྲོགས་མོ་ཞིག་ལ་ཁོང་མོས་ད་ལྟ་སྒྲུབ་རོགས་ཞུ་
རྒྱུའི་དོན་དེ་འདྲ་སྒྲུབ་མྱོང་ཡོད་སྐད།
ཁོང་མོས་སྤྲོ་བ་ཆེན་པོའི་ངང་ཕུ་ལོའོ་ཝང་སེ་ལམ་དུ་ང་འཚོལ་བར་ཕེབས་
250



བྱུང་། བར་ཁེ་བ་དེས་ཁོང་མོའི་ཚབ་བྱས་ནས་བུ་ལོན་ཡོད་ཚད་འཇལ་རྒྱུའི་
མོས་མཐུན་བྱས་པ་དང་། འཇལ་ཟིན་པའི་འཛིན་ཁོང་མོར་སྤྲོད་རྒྱུ་བྱས་པ་མ་
ཟད། ད་དུང་ཁོང་མོར་ཁྱིམ་ཆས་ཡོད་ཚད་བཞག་པའི་རིན་དོད་དུ་ཧྥ་ལའང་
ཁྲི་གཉིས་སྤྲོད་རྒྱུ་བྱས་འདུག
བཙོངས་པའི་རིན་གོང་ལ་བལྟས་ན་མི་དྲང་པོ་དེས་ཕལ་ཆེར་ཁོ་པའི་ཚོང་
བདག་གི་ས་ནས་ཧྥ་ལའང་ཁྲི་གསུམ་ཙམ་ཁེ་བཟང་བཟས་པ་ཁྱེད་རང་གིས་
མཐོང་ཐུབ། །
ང་ཚོས་སླར་དགའ་དགའ་སྤྲོ་སྤྲོའི་ངང་དུ་ཅི་ཨུའར་དུ་ལོག་ནས་མུ་མཐུད་
དུས་ཕྱིས་ཀྱི་འཆར་གཞིར་གྲོས་བསྡུར་བྱས་པ་ཡིན། ང་ཚོར་སེམས་ཁྲལ་མེད་ལ་
དཀའ་ངལ་ཡང་མེད་པ་དང་། ལྷག་དོན་ང་ཚོའི་བརྩེ་དུང་རྒྱ་མཚོ་ལྟར་ཟབ་
པས་ང་ཚོའི་ཚོར་སྣང་དུ་མདུན་ལམ་ནི་མཛེས་སྡུག་དཔག་དུ་མེད་པར་སྣང༌། །
གཟའ་འཁོར་གཅིག་འདས་རྗེས་ཀྱི་ཉིན་ཞིག་ང་ཚོ་ཉིན་དགུང་གི་ལྟོ་ཟ་
སྐབས་ནཱ་ནི་ནཱ་ཡིས་གློ་བུར་དུ་ཡར་འཛུལ་ཡོང་ནས་ང་ལ་ངའི་གཡོག་པོས་ང་
མཇལ་དགོས་ཡོད་ཟེར་གྱི་འདུག་ཟེར།
ངས་ཁོ་ལ་ཡར་ཤོག་ཅེས་བཤད་པ་ཡིན།
ཁོས་ང་ལ་ “ སྐུ་ཞབས། ཁྱེད་རང་གི་ཡབ་ཆེན་ པཱ་ལིར་ཆིབས་བསྒྱུར་
གནང་གྲུབ་སོང་། ཁོང་གིས་སྐུ་ཞབས་ལམ་སེང་གཟིམ་ཤག་ལ་ལོག་ཕེབས་
དགོས་གསུང་གི་འདུག ཁོང་ཕ་གིར་སྒུག་བཞུགས་འདུག་”ཟེར། །
གནས་ཚུལ་འདི་མ་གཞི་ཆེས་སྤྱིར་བཏང་ཞིག་ཡིན་མོད། འོན་ཏེ་མཱ་ཀེ་ལི་
ཐེ་དང་ངས་ཐོས་རྗེས་ཕན་ཚུན་ལྟ་གིན་སྡོད་དགོས་བྱུང༌། །
ང་ཚོས་ཆག་སྒོ་ཆེན་པོ་ཞིག་མགོ་ཐོག་ཏུ་ལྷུང་ཉེན་ཡོད་པའི་ཚོད་དཔག་
བྱས།
དེར་བརྟེན་ ཁོང་ མོས་ ང་ ཚོ་ ཐུན་ མོང་ དུ་ ཡོད་ པའི་ བསམ་ ཚུལ་ ང་ ལ་
གསུངས་མེད་ཀྱང་ངས་ལག་པ་ཁོང་མོར་བརྐྱངས་ནས་ལན་འདི་ལྟར་བཏབ་པ་
251



，
“གང་ལའང་ཞེད་སྣང་གནང་མི་དགོས་”
“ཁྱེད་རང་སྔ་ཙམ་ལོག་ཕེབས་ཤིག་”ཅེས་མཱ་ཀེ་ལི་ཐེས་ང་ལ་མཆུ་སྒྲོས་
སྦྱོར་བཞིན་དབུགས་ལྷེམ་ལྷེམ་ངང་“ ང་སྒེའུ་ཁུང་གི་འགྲམ་དུ་ཁྱེད་རང་སྒུག་
སྡོད་ཀྱི་ཡིན་”ཟེར། །
ངས་ཡོའོ་སཱ་ཧྥུ་པ་ལགས་ལ་ང་ལམ་སེང་ཡོང་གི་ཡིན་ཞུ་བར་བཏང་བ་
ཡིན། །
ཆུ་ཚོད་གཉིས་ཀྱི་རྗེས་སུ་ང་ཕུ་ལོའོ་ཝང་སེ་ལམ་དུ་འབྱོར་བྱུང་།
པ་ལགས་ཞོགས་པའི་ན་བཟའ་གོན་ནས་ངའི་མགྲོན་སྣེ་ཁང་དུ་ཕྱག་ཡིག་
འབྲི་གིན་འདུག
ཁོང་གིས་དབུ་ཡར་བཏེགས་ཏེ་ང་འཛུལ་ཡོང་བར་གཟིགས་པའི་རྣམ་
འགྱུར་ལས་ངས་ལམ་སེང་ཁོང་གིས་ གླེང་རྒྱུའི་དོན་དེ་ཚབས་ཆེན་པོ་ཡིན་པ་
རྟོགས་བྱུང་།
འོན་ཏེ་ངས་མ་མཐོང་བའི་ཁུལ་བྱས་ཏེ་མདུན་དུ་བསྐྱོད་ནས་ཁོང་ལ་
འཐམ་འཁྱུད་བྱས་པ་ཡིན། །
“པ་ལགས། ཁྱེད་རང་ག་དུས་ཕེབས་པ་ཡིན་”
“མདང་དགོང་ཡོང་བ་ཡིན་”
“ཁྱེད་རང་དེ་སྔོན་ལྟར་ཤིང་རྟ་འཁོར་ལོ་ནས་བབས་མ་ཐག་ངའི་འདི་
གར་ཕེབས་སམ་”
“ཡིན་”
“ངས་ཁྱེད་རང་བསུ་བར་བཅར་རྒྱུ་བྱུང་མ་སོང་བས་དགོངས་འགལ་མེད་
པ་གནང་རོགས་”
252



སྐད་ཆ་དེ་དག་བཤད་རྗེས་ངས་པ་ལགས་ཀྱི་བཀའ་བཀྱོན་སྒུག་བསྡད་པ་
ཡིན། དེ་ནི་ཁོང་གི་གྲང་ཤུར་ཤུར་གྱི་ཞལ་ངོ་ནས་མཐོང་ཐུབ། འོན་ཏེ་ཁོང་
གིས་གང་ཡང་མ་གསུངས་པར་ད་ལྟ་རང་བྲིས་ཟིན་ཙམ་ཡིན་པའི་ཕྱག་ཡིག་དེའི་
ཡིག་སྐོགས་ཀྱི་ཁ་སྦྱར་ཏེ་ཡོའོ་སཱ་ཧྥུ་བསྐུར་བར་བཏང་སོང་།
ཁང་པའི་ནང་ང་གཉིས་གཅིག་པུ་ཡིན་དུས་པ་ལགས་ཀྱིས་ཡར་བཞེངས་
པ་དང་། གྱང་ཐབ་ལ་བསྙེས་ཏེ་ང་ལ་འདི་སྐད་གསུངས་པ་སྟེ།
“བརྩེ་བའི་ཨར་མའང༌། ང་དོན་ཆེན་ཁ་ཤས་ཐད་ཁྱེད་རང་དང་གླེང་
མོལ་བྱེད་དགོས་ཡོད་”
“པ་ལགས། ང་ཉན་བཞིན་ཡོད་”
“ཁྱེད་རང་གིས་ང་ལ་སྐད་ཆ་དྲང་པོ་ཤོད་རྒྱུའི་ཁས་ལེན་བྱེད་དམ་”
“ང་རྫུན་གཏམ་ཤོད་མྱོང་མེད་”
“ཁྱེད་རང་མིང་ལ་མཱ་ཀེ་ལི་ཐེ་ཀཱ་ཏི་ཨས་ཟེར་བའི་བུད་མེད་ཅིག་དང་
མཉམ་དུ་སྡོད་ཀྱི་ཡོད་པ་རེད་ཟེར་བ་དེ་དངོས་གནས་རེད་དམ་”
“དངོས་གནས་རེད་”
“བུད་མེད་དེ་གང་འདྲ་ཞིག་ཡིན་པ་ཁྱེད་རང་གིས་ཤེས་ཀྱི་ཡོད་དམ”
“སྨད་འཚོང་མ་ཞིག་རེད་”
“མོའི་ཆེད་དུ་ཁྱེད་རང་གིས་ད་ལོ་གཞི་ནས་རང་གི་གཅུང་མོ་དང་ང་ལ་
བལྟ་བར་ཡོང་རྒྱུ་བརྗེད་བཏང་བ་ཡིན་ནམ་”
“པ་ལགས། ཡིན། དེ་ངས་ཁས་ལེན་གྱི་ཡིན་”
“བྱས་ན་ཁྱེད་རང་བུད་མེད་དེར་དགའ་པོ་ཞེ་དྲག་ཡོད་ཀྱི་རེད་”
“པ་ལགས། དེ་ཁྱེད་རང་གིས་གསལ་པོ་ཞེ་དྲག་མཁྱེན་པ་རེད། ངོ་མ་
ཁོང་མོ་ཡོད་རྐྱེན་ངས་བླ་ན་མེད་པའི་འོས་འགན་ཞིག་སྒྲུབ་ཐུབ་མ་སོང་། དེར་ ་
བརྟེན་ངས་དེ་རིང་ཁྱེད་རང་ལ་དགོངས་དག་ཞུ་བར་བཅར་བ་ཡིན་”
ངའི་པ་ལགས་ཀྱིས་ངས་ཐད་ཀར་ཁོང་ལ་ལན་འདི་འདྲ་རྒྱག་གི་རེད་
253



དགོངས་མེད་པ་གཏན་འཁེལ་རེད། གང་ཡིན་ཟེར་ན། ཁོང་གིས་བསམ་
གཞིགས་ཁྱུག་ཙམ་གནང་བ་དང་། དེ་རྗེས་ང་ལ་འདི་ལྟ་གསུངས་པ་སྟེ།
“འོ་ན་ཁྱེད་རང་གིས་རང་ཉིད་འཚོ་བ་དེ་འདྲ་རྒྱུན་རིང་བསྐྱལ་ན་མི་
འགྲིག་པ་དངོས་གནས་ཤེས་ཀྱི་མེད་དམ”
“པ་ལགས། དེ་སྔ་ང་ལ་སེམས་ཁྲལ་དེ་འདྲ་ཡོད་མྱོང་། ཡིན་ནའི་ངས་
རྒྱུ་མཚན་གང་ཡིན་ཤེས་མ་བྱུང”
པ་ལགས་ཀྱིས་ཚིག་གདངས་རྩུབ་པོའི་ངང་ང་ལ་ “ ཡིན་ནའི་ངས་ཁྱེད་
རང་དེ་ལྟར་བྱེད་དུ་མི་འཇུག་པ་ཁྱེད་རང་གིས་ཤེས་ངེས་རེད”ཅེས་གསུངས།
“ངའི་ སེམས་ལ་ངས་ཁྱིམ་གྱི་གོམས་སྲོལ་ ཉམས་ སུ་མ་བཅུག་པ་དང༌།
ཁྱིམ་གྱི་མཚན་སྙན་བརྗོད་མེད་ན་ང་ད་ལྟ་ལྟར་འཚོ་བ་བསྐྱལ་ཆོག་གི་རེད་སྙམ།
དངོས་གནས་བསམ་ཕྱོགས་དེ་འདྲ་ཡོད་རྐྱེན་ང་གཞི་ནས་སེམས་ལྷོད་དུ་ཕྱིན་
སོང་”་
ཕོ་མོའི་བརྩེ་དུང་དང་ཕ་མའི་བརྩེ་དུང་གཉིས་ ཤུགས་ཆེའི་འགན་ཟླར་
ལངས་ཤིང༌། མཱ་ཀེ་ལི་ཐེ་མི་ཤོར་བའི་ཆེད་དུ་ངས་ཚང་མར་འགོག་རྒོལ་བྱེད་
རྒྱུའི་གྲ་སྒྲིག་བྱས་པ་དང༌། ཐ་ན་ངའི་པ་ལགས་ལའང་འགོག་རྒོལ་བྱེད་རྩིས་
བྱས་པ་ཡིན།
“བྱས་ན་ད་ལྟ་ནི་ཁྱེད་རང་གི་འཚོ་བ་བསྐྱལ་སྟངས་དེར་འགྱུར་ལྡོག་
གཏོང་རྒྱུའི་དུས་ཚོད་རེད་”
“ལགས། པ་ལགས། ག་རེ་ཡིན་ནམ་”
“ད་ལྟ་ཁྱེད་རང་གིས་ཁྱིམ་ཚང་གི་མཚན་སྙན་བརྗོད་པའི་ལས་ཀ་བྱེད་
བཞིན་ཡོད་པ་རེད། ཁྱེད་རང་གིས་ཀྱང་ཁྱིམ་ཚང་གི་མཚན་སྙན་སྲུང་དགོས་
པའི་ངོས་འཛིན་བྱེད་ཀྱི་ཡོད་པ་རེད་”
“ངས་ཁྱེད་རང་གི་བཀའ་མོལ་དེ་ཚོའི་དོན་སྙིང་རྟོགས་མ་སོང་”
“ངས་ཁྱེད་རང་ལ་འགྲེལ་བཤད་བྱས་ཆོག ཁྱེད་རང་ལ་ཟུར་བསྟེན་ཆུང་
254



an
ir
ir
ir z
མ་ཞིག་ཡོད་པ་དེ་ཡག་པོ་ཞེ་དྲག་རེད། ཁྱེད་རང་གིས་དར་སོ་ཅན་གྱི་མི་ལྟར་
སྨད་འཚོང་མ་ཞིག་གསོ་གི་ཡོད་པ་དེ་ལའང་ང་བསམ་འཆར་མེད། ཡིན་ནའི་
ཁྱེད་རང་གིས་མོའི་ཆེད་དུ་བླ་ན་མེད་པའི་འོས་འགན་ཞིག་བརྗེད་བཏང་བ་རེད།
ཁྱེད་རང་གི་སྐྱུག་བྲོ་བའི་གནས་ཚུལ་ཞིང་ཆེན་གཞན་དུ་ཡོད་པའི་ང་ཚོའི་ཕ་
ཡུལ་དུ་ཁྱབ་སྟེ་ངའི་ཁྱིམ་ཚང་གི་མཚན་སྙན་བརྗོད་སོང་། དེ་འདྲ་བྱས་ན་
འགྲིག་གི་མ་རེད། རྗེས་སུ་དེ་འདྲ་བྱས་མི་ཆོག་”
“པ་ལགས། ངས་ཞུས་ པར་གསན་དང་། ངའི་སྐོར་ཁྱེད་རང་ལ་ཞུ་
མཁན་གྱི་མི་དེ་ཚོས་གནས་ཚུལ་གསལ་པོ་ཤེས་ཀྱི་མ་རེད། ང་ནི་སྲས་མོ་ཀཱ་ཏི་
ཨས་ཀྱི་སྙིང་སྡུག་ཡིན་པ་དང་། ང་ཁོང་མོ་དང་མཉམ་དུ་སྡོད་ཀྱི་ཡོད། དོན་དེ་
ཚོ་ཆེས་སྤྱིར་བཏང་ཞིག་རེད། ངས་ཁྱེད་རང་གི་ས་ནས་ཐོབ་པའི་རུས་བརྒྱུད་
ཀྱི་མིང་སྲས་མོ་ཀཱ་ཏི་ཨས་ལ་བཏགས་མེད། ངས་ཁོང་མོའི་ལུས་ཐོག་ཏུ་བཏང་
བའི་དངུལ་ནི་ངའི་ཡོང་འབབ་ནས་གཏོང་ཐུབ་ཀྱི་ཡོད། ངས་བུ་ལོན་བཟོས་
མེད། གང་ལྟར་ངའི་བྱ་སྤྱོད་ཐད་ཁྱེད་རང་གིས་གསུངས་པའི་བཀའ་མོལ་དེ་
འདྲ་གསུང་རིན་སྤུ་ཙམ་ཡང་མེད་”
“བུས་ལམ་དྲང་པོར་མི་འགྲོ་བ་མཐོང་དུས་ཨ་ཕ་ཞིག་ལ་ཁོ་ཚུར་འཐེན་
རྒྱུའི་དབང་ཆ་ཡོད། ཁྱེད་རང་གིས་ད་ལྟ་བྱ་ངན་བྱས་མེད་ཀྱང་རྗེས་སུ་བྱེད་ཀྱི་
རེད་”
“ པ་ལགས་”
“སྐུ་ཞབས། མི་ཚེའི་ཐད་གང་ལྟར་ཁྱེད་རང་ལས་ང་ཉམས་མྱོང་མང་གི་
རེད། བུད་མེད་སྤྱོད་གཙང་ཁོ་ནར་དྭངས་གཙང་གི་ཕོ་མོའི་བརྩེ་དུང་ངོ་མ་
གླེང་ཆོག མཱ་ལུང་སུ་འདྲ་ཞིག་ལའང་དཱི་ཀེ་ལི་ཨོའོ་ཞིག་ཡོང་གི་རེད། ད་ལྟ་
དུས་རབས་དང་དར་སྲོལ་ཚང་མ་མི་འདྲ་བས་མི་གང་ཞིག་ གལ་སྲིད་ལོ་ན་
ལོངས་ཀྱང་སྔར་བཞིན་ཡར་རྒྱས་མ་ཕྱིན་ན་ཁོ་པ་མི་ཚེ་སྟོང་ཟད་གཏོང་མཁན་
དུ་བརྩི་རྒྱུ་ཙམ་ལས་མེད། ཁྱེད་རང་ངེས་པར་དུ་རང་གི་ཟུར་བསྟེན་སྙིང་སྡུག་
255
ar



དེ་དང་ཁ་བྲལ་ཅིག་”
“པ་ལགས། ཕངས་པ་ཞིག་ལ་ངས་ཁྱེད་རང་གི་བཀའ་ལ་ཉན་ཐུབ་མ་
སོང་། དེ་འདྲ་ཡོང་གི་མ་རེད་”
“ངས་བཙན་ཤེད་ཀྱིས་ཁྱེད་རང་དེ་འདྲ་བྱེད་དུ་འཇུག་གི་ཡིན་”
“པ་ ལགས། སྟབས་ མ་ལེགས་ པ་ ཞིག་ ལ་ སྨད་འཚོང་མ་རྒྱང་འབུད་
གཏོང་སའི་ཧྲེང་མཱ་ཁོའོ་ལི་ཐེ་མཚོ་གླིང་དེ་ད་ལྟ་མེད་པ་ཆགས་ཟིན་པ་རེད། དེ་
ཡང་གལ་སྲིད་མཚོ་གླིང་དེ་ད་དུང་བསྡད་ཡོད་པ་དང་། ཁྱེད་རང་གིས་ཁོང་མོ་
གནས་དེར་འབུད་ཐུབ་ནའང་ངས་གནས་དེར་སྲས་མོ་ཀཱ་ཏི་ཨས་དང་མཉམ་དུ་
འགྲོ་གི་རེད། ཁྱེད་རང་གིས་གསུངས་ན་གང་འདྲ་བྱེད་དགོས་རེད་དམ། ཕལ་
ཆེར་ང་ནོར་ཡོད་ཀྱི་རེད། ཡིན་ནའི་ང་བུད་མེད་དེའི་སྙིང་སྡུག་བྱེད་དུས་གཞི་
ནས་བདེ་སྐྱིད་ཀྱི་ཚོར་སྣང་ཡོང་གི་འདུག”
“ ཨ། ཨར་མའང་། ཁྱེད་རང་མིག་ཆེ་ཙམ་གདངས་ནས་ལྟོས་དང༌།
ཁྱེད་རང་གི་ཨ་ ཕས་ཁྱེད་རང་ལ་ཐོག་མཐའ་བར་གསུམ་དུ་དགའ་པོ་བྱེད་པ་
དང་། ཁོས་བློ་གཅིག་སེམས་གཅིག་གིས་ཁྱེད་རང་ལ་བདེ་སྐྱིད་ཐོབ་རེ་བྱེད་པ་
ཁྱེད་རང་གིས་ཁས་ལེན་དགོས། ཁྱེད་རང་གིས་ཁྱོ་བོ་དངོས་ཤིག་དང་འདྲ་བར་
མི་ཚང་མ་དང་ཉལ་མྱོང་བའི་བུད་མེད་ཅིག་དང་མཉམ་དུ་བསྡད་ན་ངོ་ཚ་གི་མི་
འདུག་གམ་”
“པ་ལགས། གལ་ཏེ་ཁོང་མོས་རྗེས་སུ་སླར་མི་གཞན་དང་མཉམ་དུ་མ་
ཉལ་ན་དེར་འབྲེལ་བ་ག་རེ་ཡོད་པ་རེད་དམ། གང་ལྟར་བུད་མེད་དེས་ང་ལ་
དགའ་པོ་བྱེད་པ་དང་། ང་ཚོའི་ཕོ་མོའི་བརྩེ་དུང་གིས་ཁོང་མོར་མི་ཚེ་གསར་པ་
ཞིག་ཐོབ་ཐུབ་པ། མདོར་ན། ཁོང་མོས་ཉེས་སྤང་དགེ་སྒྲུབ་བྱས་ཟིན་ན་དེར་
འབྲེལ་བ་ག་རེ་ཡོད་ད་མ་”
“ལགས། སྐུ་ཞབས། ཁྱེད་རང་ལྟར་ན་མིང་གྲགས་ཡོད་པའི་སྐྱེས་པ་
ཞིག་གི་ལས་འགན་ནི་སྨད་འཚོང་མ་ཞིག་ཉེས་སྤང་དགེ་སྒྲུབ་བྱེད་དུ་འཇུག་རྒྱུ་
256



དེ་རེད་དམ། ཁྱེད་རང་གིས་བྱས་ན་དཀོན་མཆོག་གིས་མིའི་མི་ཚེར་གནང་བ་
དེ་ཁུངས་ལུང་མེད་པའི་འགན་འཁྲི་དེ་འདྲ་ཞིག་ཡིན་པའི་ཡིད་ཆེས་བྱེད་ཀྱི་ཡོད་
དམ། མི་ཞིག་གི་སེམས་ནང་ཕྱོགས་གཞན་གྱི་བརྩེ་སེམས་ཡོད་དགོས་ཀྱི་མ་རེད་
དམ། ཁྱེད་རང་ལོ་བཞི་བཅུར་སླེབས་དུས་མཆོག་ཏུ་གྱུར་པའི་སེམས་ཤུགས་དེ་
རིགས་ལ་མཇུག་འབྲས་གང་ཞིག་ཐོབ་ཀྱི་རེད་དམ། དུས་ཕྱིས་ཁྱེད་རང་གིས་དེ་
རིང་བཤད་པའི་སྐད་ཆར་བསམ་བློ་ག་རེ་འཁོར་གྱི་རེད་དམ། གལ་ཏེ་ཕོ་མོའི་
བརྩེ་དུང་དེ་རིགས་ཀྱིས་ཁྱེད་རང་གིས་བསྐྱལ་ཟིན་པའི་ལོ་ཟླའི་ནང་ད་དུང་རྗེས་
ཤུལ་གཏིང་ཟབ་པོ་བཞག་མེད་པ་དང༌། གལ་ཏེ་དུས་ཕྱིས་ཁྱེད་རང་ད་དུང་
ཡང་གད་མོ་དགོད་ཐུབ་ན་དེ་དུས་ཁྱེད་རང་རང་ཉིད་ཀྱང་བརྩེ་དུང་དེ་རིགས་
ལ་གད་མོ་ཤོར་གྱི་རེད། གལ་ཏེ་ཁྱེད་རང་གི་ཨ་ཕ་ཡང་དེ་སྔ་ཁྱེད་རང་གི་བསམ་
བློ་གཏོང་སྟངས་དང་གཅིག་མཚུངས་ཡིན་པ་དང་། ཁོའི་མི་ཚེ་གཅིག་ཕོ་མོའི་
བརྩེ་དུང་དྲག་པོ་དེ་རིགས་ཀྱིས་བཀོལ་སྤྱོད་བྱེད་དུ་འཇུག་པ་ལས་སྙན་གྲགས་
དང་ལྷག་བསམ་གྱི་བསམ་བློས་ཁྱིམ་འཛུགས་ལས་གཉེར་མ་བྱས་ན་ད་ལྟ་མི་གང་
འདྲ་ཞིག་ཡིན་སྲིད་ཀྱི་རེད་དམ། ཨར་མའང་། ཁྱེད་རང་བསམ་བློ་ཐོངས་
དང༌། གླེན་པའི་སྐད་ཆ་དེ་ཚོ་ཡང་བསྐྱར་ཤོད་མི་དགོས། ད་འགྲིག་སོང་།
བུད་མེད་དེ་དང་ཁ་བྲལ་ཅིག ཁྱེད་རང་གི་ཨ་ཕས་ཁྱེད་རང་ལ་ཞུ་བ་འཐེན་
ཡོད་”
ངས་ལན་གང་ཡང་བཏབ་མེད། །
པ་ལགས་ཀྱིས་མུ་མཐུད་གསུངས་དོན་“ ཨར་མའང་། ཁྱེད་རང་གི་ཨ་མ་
དམ་པའི་ཞལ་ལ་བལྟས་ནས་ང་ལ་ཡིད་ཆེས་གྱིས་དང་། འཚོ་བ་དེ་རིགས་དོར་
ཞིག ཁྱེད་རང་གིས་འཚོ་བ་དེ་ལམ་སེང་རྣ་རྒྱབ་ཀྱི་རླུང་བུར་གཏོང་ཐུབ་པ་
དང༌། ཁྱེད་རང་གི་ད་ལྟའི་བསམ་ཕྱོགས་ལས་མགྱོགས་པ་ཡོང་གི་རེད། ཁྱེད་
རང་གིས་འཚོ་བ་དེ་རིགས་ལ་འཛིན་པའི་རིགས་པའི་གཞུང་ལུགས་དེ་ནི་ལག་
ལེན་བསྟར་ཐབས་མེད་པ་ཞིག་རེད། ཁྱེད་རང་ད་ལྟ་ལོ་ཉི་ཤུ་རྩ་བཞིར་སླེབས་
257



ཟིན་པས་རང་གི་མདུན་ལམ་ལ་བསམ་བློ་གཏོང་དགོས། ཁྱེད་རང་གིས་བུད་
མེད་དེར་ནམ་ཡང་དགའ་པོ་བྱེད་མི་ཐུབ་ལ། མོས་ཀྱང་ཁྱེད་རང་ལ་ནམ་ཡང་
དགའ་པོ་བྱེད་ཀྱི་མ་རེད། ཁྱེད་གཉིས་ཀྱིས་ཁྱེད་ཚོའི་ཕོ་མོའི་བརྩེ་དུང་ལ་འུད་
སྒྲོག་བྱས་པ་དང་། ཁྱེད་རང་གིས་ཚེ་གང་གི་བྱ་གཞག་རྩ་མེད་བཏང་བ་རེད།
ཡང་བསྐྱར་གོམ་པ་གང་མདུན་དུ་སྤོས་ན་ཁྱེད་རང་འདམ་རྫབ་ནང་ལྷུངས་ནས་
ཐོན་མ་ཐུབ་པར་ཚེ་གང་རིང་གཞོན་ནུའི་དུས་སུ་ཤོར་བའི་ནོར་འཁྲུལ་ལ་འགྱོད་
པ་སྐྱེ་གི་རེད། འགྲོ། ཁྱེད་རང་གི་གཅུང་མོའི་སར་འགྲོ། དེ་གར་ཟླ་བ་རེ་
གཉིས་སྡོད་དང༌། ངལ་ གསོ་དང་ཁྱིམ་ཚང་གི་དྲོ་སྐྱིད་ཀྱིས་ཁྱེད་རང་གི་སྨྱོ་
འཆོལ་དེ་རིགས་མགྱོགས་མྱུར་བཅོས་ཐུབ་ཀྱི་རེད། གང་ཡིན་ཟེར་ན། དེ་ནི་
སྨྱོ་འཆོལ་ཙམ་རེད། །
“དུས་དེའི་རིང་ཁྱེད་རང་གི་ཟུར་བསྟེན་སྙིང་སྡུག་དེ་བསམ་བློ་ཐོངས་ཏེ་
ཁོང་མོས་ཟུར་བསྟེན་ཁྱོ་བོ་གཞན་ཞིག་འཚོལ་བ་དང་། ཁྱེད་རང་གིས་བུད་
མེད་དེའི་ཆེད་དུ་ཏོག་ཙམ་མ་གཏོགས་ རང་གི་ ཨ་ ཕ་དང་འཁོན་ཏེ་ ཨ་ ཕའི་
བྱམས་བརྩེ་ཤོར་ཉེན་ཡོད་པ་མཐོང་དུས་ངས་དེ་རིང་ཁྱེད་རང་འཚོལ་བར་ཡོང་
བ་དེར་རྒྱུ་མཚན་ཆེན་པོ་འདུག་ཅེས་ང་ལ་ཐུགས་རྗེ་ཆེ་ཞུ་གི་རེད་”
“ད་འགྲིག་ སོང་། ཨར་ མའང་། ཁྱེད་ རང་ མོ་ དང་ ཁ་ བྲལ་ གྱི་ རེད།
རེད་དམ་”
པ་ལགས་ཀྱི་བཀའ་མོལ་དེ་བུད་མེད་གཞན་དག་གི་ངོས་ནས་བཤད་ན་
ཡང་དག་པ་ཞིག་ཡིན་ནའང་མཱ་ཀེ་ལི་ཐེའི་ངོས་ནས་བཤད་ན་ནོར་བ་ཡིན་པར་
ང་ཡིད་ཆེས་བརྟན་པོ་ཡོད། ཡིན་ནའང་ཁོང་གིས་ང་ལ་གསུངས་པའི་བཀའ་
མོལ་མཐའ་མ་དེའི་ཚིག་གདངས་ནི་དེ་འདྲའི་ཞི་འཇམ་པ་དང༌། དེ་འདྲའི་
རྣམ་པར་དག་པས་ང་ལན་གཏན་ནས་འདེབས་ཕོད་མ་བྱུང༌། །
“གང་འདྲ་འདུག་གམ”ཞེས་ཁོང་གིས་སེམས་འགུལ་ཆེན་པོའི་ངང་ང་ལ་
དེ་སྐད་གསུངས།
258



མཐར་ངས་“གང་འདྲ་འདུག་གམ་ཨད། པ་ལགས། ང་ཁྱེད་རང་ལ་ཅི་
ཡང་ཁས་ལེན་ཞུ་ཐུབ་མ་སོང་། གང་ཡིན་ཟེར་ན། ཁྱེད་རང་གིས་བཏོན་པའི་
རེ་བ་དེ་ངའི་ནུས་ཤུགས་ཀྱི་ཁྱབ་ཁོངས་ལས་འདས་སོང་། ང་ལ་ཡིད་ཆེས་
གནང་རོགས་”ཞེས་བཤད་པས་ཁོང་གིས་བཟོད་བསྲན་མི་ཐུབ་པའི་ཚུལ་ཞིག་
བསྟན་བྱུང༌། ངས་མུ་མཐུད་ “ ཁྱེད་རང་གིས་འབྲེལ་བ་དེ་རིགས་ཀྱི་མཇུག་
འབྲས་ལ་གཟིགས་རྒྱུ་ཚབས་ཆེ་དྲགས་འདུག མཱ་ཀེ་ལི་ཐེ་ཁྱེད་རང་གི་ཐུགས་ལ་
འཆར་བའི་བུ་མོ་དེ་རིགས་གཏན་ནས་མ་རེད། བརྩེ་དུང་དེ་རིགས་ཀྱིས་ང་
ལམ་ནོར་དུ་མི་ཁྲིད་པ་མ་ཟད། དེ་ལས་ལྡོག་སྟེ་ངའི་ལུས་ཐོག་ཏུ་ལྷག་བསམ་
རྣམ་པར་དག་པའི་བརྩེ་དུང་རྒྱས་ཐུབ། བརྩེ་དུང་དེ་རིགས་རྒྱས་པར་བྱེད་
མཁན་གྱི་བུད་མེད་དེ་གང་འདྲ་ཞིག་ཡིན་རུང་བརྩེ་དུང་ངོ་མ་ཞིག་ཡིན་ཚེ་མི་ལ་
ཡར་རྒྱས་ཡོང་གི་རེད། གལ་ཏེ་ཁྱེད་རང་གིས་མཱ་ཀེ་ལི་ཐེ་ངོ་མཁྱེན་ན་ང་ལ་ཉེན་
ཁ་གང་ཡང་མེད་པ་རྟོགས་ཀྱི་རེད། ཁོང་མོ་ནི་སྐྱེ་རུས་མཐོ་བའི་བུད་མེད་ཅིག་
དང་འདྲ་བར་མཆོག་ཏུ་གྱུར་པ་ཞིག་རེད། བུད་མེད་གཞན་གྱི་ལུས་ཐོག་ཏུ་
འདོད་ཞེན་ཇི་ཙམ་ཡོད་ན་ཁོང་མོའི་ལུས་ཐོག་ཏུ་སྒེར་མེད་དེ་ཙམ་ལྡན་ཡོད་” །
“དེས་མོས་ཁྱེད་རང་གི་རྒྱུ་ནོར་ཡོད་ཚད་དང་ལེན་བྱེད་རྒྱུར་བཀག་རྒྱ་
ཡོང་གི་མ་རེད། གང་ཡིན་ཟེར་ན། ཁྱེད་རང་གིས་ཨ་མའི་ས་ནས་བྱུང་བའི་ཧྥ་
ལའང་ཁྲི་དྲུག་པོ་ཡོངས་རྫོགས་མོ་ལ་སྟེར་བ་རེད། ཁྱེད་རང་ལ་ཡོད་པའི་རྒྱུ་
ནོར་ནི་ཧྥ་ལའང་ཁྲི་དྲུག་པོ་དེ་དག་རེད། ཁྱེད་རང་ངས་བཤད་པའི་སྐད་ཆ་བློ་
ལ་ངེས་ཤིག་”
ཕལ་ཆེར་ངའི་པ་ལགས་ཀྱིས་འཇིགས་སྐུལ་གྱི་གཏམ་དེ་ང་ལ་རྡུང་རྡེག་
གཏོང་ཕྱིར་ཆེད་མངགས་མཇུག་ཏུ་བཞག་ནས་གསུངས་པ་འདྲ། །
ང་འཇིགས་སྐུལ་གྱི་མདུན་དུ་ཚིག་འཇམ་གྱི་ཞུ་བ་འཐེན་པ་ལས་དེ་བས་བློ་
རྩ་བརྟན་པ་ཡོད།
“ངས་དངུལ་དེ་དག་མཱ་ཀེ་ལི་ཐེར་སྤྲོད་རྩིས་ཡོད་པ་སུས་ཁྱེད་རང་ལ་
259



བཤད་བྱུང་ངམ་”ཞེས་ངས་མུ་མཐུད་དེ་སྐད་བཤད་པ་ཡིན།
“ངའི་གཞུང་ཕྱོགས་ཀྱི་དཔང་མིས་བཤད་བྱུང༌། མི་དྲང་པོ་ཞིག་གིས་ང་
ལ་བརྡ་ཐོ་མ་བཏང་བར་བྱ་བ་དེ་འདྲ་ཞིག་སྒྲུབ་ཀྱི་རེད་དམ། ད་འགྲིག་སོང་།
ཁྱེད་རང་བུད་མེད་ཅིག་གི་དོན་དུ་ཁྱིམ་ཚང་གི་མིང་བརྗོད་མཁན་ཞིག་བྱེད་དུ་
མི་འཇུག་པའི་ཕྱིར་ངས་པཱ་ལིར་ཡོང་བ་ཡིན། ཁྱེད་རང་གི་ཨ་མ་གྲོངས་ཁར་
ཁྱེད་རང་ལ་བཞག་པའི་དངུལ་དེ་དག་ནི་ཁྱེད་རང་ཚུལ་ལྡན་ངང་འཚོ་བ་བསྐྱལ་
རྒྱུ་ཡིན་པ་ལས་ཟུར་བསྟེན་ཆུང་མའི་མདུན་དུ་རྫིག་ཉམས་འདོན་ཡས་མ་རེད་”
“པ་ལགས། ངས་ཁྱེད་རང་ལ་མནའ་བསྐྱལ་ཆོག མཱ་ཀེ་ལི་ཐེས་དོན་དེ་
རྩ་བ་ནས་ཤེས་ཀྱི་མ་རེད་”
“འོ་ན་ཁྱེད་རང་དེ་འདྲ་བྱེད་དགོས་དོན་གང་ཡིན་”
“དེ་ནི་མཱ་ཀེ་ལི་ཐེ་ཞེས་པ་ཁྱེད་རང་གིས་དམའ་འབེབས་གཏོང་བའི་བུ་མོ་
སྟེ། ཁྱེད་རང་གིས་ང་ལ་དོར་དགོས་ཟེར་བའི་བུད་མེད་དེས་ང་དང་མཉམ་དུ་
སྡོད་ཆེད་རང་ཉིད་ལ་དབང་བ་ཚང་མ་བློས་གཏོང་བྱས་པས་ཡིན་”
“ཁྱེད་རང་གིས་བློས་གཏོང་དེ་རིགས་དང་ལེན་བྱེད་ཀྱི་ཡིན་ནམ། བྱས་
ན་ཁྱེད་རང་མི་གང་འདྲ་ཞིག་ལ་བརྩི་དགོས་རེད་དམ། སྐུ་ཞབས། ཁྱེད་རང་
གིས་མཱ་ཀེ་ལི་ཐེ་ཟེར་བའི་སྲས་མོ་དེས་ཁྱེད་རང་གི་ཆེད་དུ་གང་ཞིག་བློས་གཏོང་
བྱས་པར་མོས་མཐུན་བྱེད་ཀྱི་ཡོད་དམ། འགྲིག་སོང་། ད་འགྲིག་སོང་། ཁྱེད་
རང་ངེས་པར་དུ་བུད་མེད་དེ་དོར་དགོས། ད་གིན་ངས་ཁྱེད་རང་ལ་ཞུ་བ་
འཐེན་ཡོད། ད་ལྟ་ངས་ཁྱེད་རང་ལ་བཀའ་གཏོང་གི་ཡིན། ང་ངའི་ཁྱིམ་དུ་བྱ་
བ་སྐྱུག་བྲོ་པོ་དེ་འདྲ་ཐོན་དུ་འཇུག་འདོད་མེད། ཁྱེད་རང་གི་སྒམ་བསྡུ་གསོག་
བརྒྱབ་ནས་ང་དང་མཉམ་དུ་འགྲོ་རྒྱུའི་གྲ་སྒྲིག་གྱིས་ཤིག”
“པ་ལགས། དགོངས་པ་མ་ཚོམས། ང་འགྲོ་གི་མིན་”
“ག་རེ་ཡིན་ནམ་”
“ང་ད་ལྟ་བཀའ་ལ་བརྩི་བཀུར་ཞུ་མི་དགོས་པའི་ལོ་ཚད་ལ་སླེབས་ཡོད་”
260



1
ལན་དེ་ཐོས་རྗེས་ངའི་པ་ལགས་ཀྱི་ཞལ་མདོག་སྐྱ་བོར་གྱུར་སོང་།
སླར་ཁོང་གིས་“སྐུ་ཞབས། ཡག་པོ་ཞེ་དྲག་བྱུང༌། ག་རེ་བྱེད་དགོས་པ་
ངས་ཤེས་ཀྱི་ཡོད་”ཟེར།
ཁོང་གིས་སྒོ་དྲིལ་འཐེན། །
ཡོའོ་སཱ་ཧྥུ་འཛུལ་སླེབས་བྱུང༌།།
“ངའི་སྒམ་པཱ་ལིའི་འགྲུལ་ཁང་དུ་སྐྱེལ་བར་སོང་ཞིག་”ཅེས་ཁོང་གིས་ངའི་
གཡོག་པོར་དེ་སྐད་གསུང་གིན་དུ་གཟིམ་ཆུང་གི་ནང་དུ་ན་བཟའ་གོན་པར་
ཕེབས་སོང༌།
ཁོང་ཕྱིར་ཐོན་སྐབས་ངས་ཁོང་གི་མདུན་དུ་བསྐྱོད།
ངས་ཁོང་ལ་“ པ་ལགས། མཱ་ཀེ་ལི་ཐེ་སྡུག་བསྔལ་སྐྱེ་བའི་བྱ་བ་མ་གནང་
དང་། ཁྱེད་རང་གིས་ང་ལ་ཁས་ལེན་གནང་ཐུབ་བམ”ཞེས་བརྗོད་པ་ཡིན།
པ་ལགས་ཀྱིས་རང་སར་བསྡད་དེ་མཐོང་ཆུང་ངང་ང་ལ་གཟིགས་བཞིན་
ལན་འདི་ཁོ་ན་བཏབ་པ་སྟེ།
“ངས་བལྟས་ན་ཁྱེད་རང་སྨྱོ་འདུག་”
དེ་སྐད་གསུངས་རྗེས་ཁོང་གིས་ཕྱིར་ཕེབས་པ་དང་། རྒྱབ་ངོས་ཀྱི་སྒོ་མོ་
ཤུགས་ཀྱིས་འཐེན་སོང་།
ངས་ཀྱང་རྗེས་བསྙེགས་ནས་ ཐོག་ ཀ་ལས་བབས་ཐོག་འཁོར་ལོ་ གཉིས་
ཅན་གྱི་ཤིང་རྟ་ཞིག་ལ་བསྡད་ནས་པུ་ཅི་ཨུའ ར་ལ་ལོག་ཕྱིན་པ་ཡིན།
མཱ་ཀེ་ལེ་ཐེས་སྒེའུ་ཁུང་གི་འགྲམ་དུ་ང་སྒུག་བསྡད་འདུག
ཉེར་གཅིག
ཁོང་མོས་“ད་གཞི་ནས་ཕེབས་བྱུང་”ཞེས་ཤོད་བཞིན་ངའི་ཕྱོགས་སུ་ཡོང་
སྟེ་ང་ལ་འཐམས་ནས་“ཁྱེད་རང་ཕེབས་སམ། ཁྱེད་རང་གི་ཞལ་མདོག་ཧ་ཅང་
སྐྱ་བོ་ཆགས་འདུག་”གསུངས།
261



དེ་རྗེས་ངས་ང་དང་པ་ལགས་ཀྱི་བར་ཐོན་པའི་གནས་ཚུལ་རྣམས་ཁོང་
མོར་བཤད་པ་ཡིན། །
ཁོང་མོས་ “ ཨ་ ཙི། དཀོན་མཆོག་མཁྱེན། ང་ཡང་བསམ་བློ་དེ་རང་
འཁོར་བྱུང་། ཡོའོ་སཱ་ཧཱུས་ང་ཚོར་ཁྱེད་རང་གི་པ་ལགས་ཕེབས་ཡོད་པའི་ལན་
སྐྱེལ་དུས་ནས་ང་ནི་ཆག་སྒོ་ཆེན་པོ་ཞིག་མགོ་ཐོག་ཏུ་ལྷུང་ཉེན་ཡོད་པ་ལྟར་ལུས་
ཧྲིལ་པོ་འདར་བྱུང༌། ཡ་ང་བའི་གྲོགས་པོ། ངས་ཁྱེད་རང་ལ་སྡུག་པོ་བཏང་
སོང་། གལ་ཏེ་ཁྱེད་རང་ང་དང་བྲལ་ན་པ་ལགས་དང་འཁོན་པ་ལས་ཡག་པ་
ཡོང་སྲིད། ཡིན་ནའི་ངས་ཁོང་ལ་སྐུ་རླུང་གང་ཡང་སློང་མེད། ང་ཚོ་འཇམ་
ཐིང་ཐིང་ངང་འཚོ་བ་སྐྱེལ་གྱི་ཡོད། ཕྱིས་འབྱུང་གི་འཚོ་བ་དེ་བས་འཇམ་ཐིང་
ཡོང་གི་རེད། ཁོང་གིས་ཁྱེད་རང་ལ་ཟུར་བསྟེན་ཆུང་མ་ཞིག་དགོས་མཁོ་ཡོད་
པ་གསལ་པོ་མཁྱེན་ངེས་རེད། ངས་ཁྱེད་རང་གི་ཟུར་བསྟེན་ཆུང་མ་བྱས་པར་
ཁོང་ཐུགས་སྤྲོ་པོ་ཡོང་དགོས། དེ་ཡང་ང་ཁྱེད་རང་ལ་དགའ་པོ་ཡོད་པ་དང་།
ཁྱེད་རང་གི་གནས་ཚུལ་ཤེས་ཀྱི་ཡོད་པ་མ་ཟད། ཁྱེད་རང་ལ་ཚད་འགལ་གྱི་རེ་
བ་གང་ཡང་འདོན་གྱི་མ་རེད། ཁྱེད་རང་གིས་ཁོང་ལ་ང་ཚོའི་དུས་ཕྱིས་ཀྱི་
འཆར་གཞི་ཞུས་མེད་དམ”
“ཞུས་པ་ཡིན། ཁོང་སྐུ་རླུང་བཞེངས་ཆེ་ཤོས་ནི་ཏག་ཏག་དོན་དེ་རེད།
གང་ཡིན་ཟེར་ན། ཁོང་གིས་ང་ཚོའི་འཆར་གཞི་དེའི་ནང་ནས་ང་ཚོ་ཕན་ཚུན་
དགའ་པོ་བྱེད་པའི་དཔང་རྟགས་རྙེད་འདུག་”
“འོ་ན་གང་འདྲ་བྱེད་དགོས་རེད་དམ་” །
“སེམས་བཟང་མ། ང་ཚོ་ད་དུང་མཉམ་དུ་བཞུགས་དོ། ཐེངས་འདིའི་
དྲག་ཆར་རླུང་འཚུབ་དེ་ཡོལ་དུ་ཆུགས་”
“ཡོལ་གྱི་རེད་དམ་”།
“ཏན་ཏན་ཡོལ་གྱི་རེད་”
“ཡིན་ནའི་ཁྱེད་རང་གི་པ་ལགས་ཀྱིས་དེ་ཙམ་དུ་མཚམས་འཇོག་གནང་
262



གི་རེད་དམ་”
“ཁྱེད་རང་གིས་བྱས་ན་ཁོང་གིས་ག་རེ་གནང་སྲིད་དམ་”
“ངས་གང་འདྲ་ཤེས་ཀྱི་རེད་དམ། ཨ་ཕ་ཞིག་གིས་ཁོང་གི་བུ་རང་ཉིད་ཀྱི་
འདུན་པར་བརྩི་སྲུང་ཞུ་རུ་འཇུག་ཆེད་བྱ་བ་ག་རེ་ཡིན་ནའི་གནང་སྲིད་ཀྱི་རེད།
ཁོང་གིས་ཁྱེད་རང་ང་དོར་དུ་འཇུག་པ་དང་། ཁྱེད་རང་ངའི་སྔོན་མའི་འཚོ་བ་
དྲན་དུ་འཇུག་ཆེད་ཕལ་ཆེར་གཞན་གྱི་གནས་ཚུལ་དཔེར་བཟུང་ནས་ངའི་ཚབ་
ཏུ་བྱ་བ་གསར་པ་འགའ་ཤས་རྩོམ་ཤས་ཆེ་” །
“ང་ཁྱེད་རང་ལ་དགའ་བ་ཁྱེད་རང་གིས་གསལ་པོ་ལོས་ཤེས་”
“རེད། ཡིན་ནའི་ཁྱེད་རང་གིས་སྔ་ཕྱི་མ་གཏོགས་པ་ལགས་ཀྱི་ཞལ་ལ་
ཉན་པ་ངས་ཤེས་ཀྱི་ཡོད། མཐར་ཁོང་གིས་ཁྱེད་རང་གི་བློ་འགུག་ཐུབ་ཀྱི་རེད་”
“མཱ་ཀེ་ལི་ཐེ་ལགས། འགུག་ཐུབ་ཀྱི་མ་རེད། མཐའ་མཇུག་ངས་ཁོང་གི་
བློ་འགུག་གི་རེད། ཁོང་ནི་གྲོགས་པོ་ཁ་ཤས་ཀྱི་ཆོ་མེད་སྐད་ཆར་གསན་རྗེས་སྐུ་
རླུང་དེ་འདྲ་བཞེངས་པ་རེད། ཡིན་ནའི་ཁོང་ཐུགས་སེམས་བཟང་ལ་དྲང་པོ་
དྲང་བཞག་ཡིན་པས་མཐར་བློ་ཁ་ཚུར་ཕྱོགས་ཀྱི་རེད། མ་གཞི་ནས་དེ་དང་ང་
ལ་འབྲེལ་བ་ག་རེ་ཡོད་དམ་” །
“ཨར་མའང་ལགས། དེ་འདྲ་ མ་ གསུངས། ང་ག་རེ་ཡིན་ ནའི་བྱེད་
འདོད་ཡོད། འོན་ཏེ་མི་གཞན་གྱིས་ངས་ཁྱེད་རང་གི་ཁོག་པ་བརྒྱངས་ཏེ་ཁྱེད་
རང་ཁྱིམ་ཚང་དང་འཁོན་དུ་བཅུག་པ་རེད་ཟེར་དུ་འཇུག་འདོད་མེད། དེ་རིང་
དབྱུགས་ཞོག སང་ཉིན་ཁྱེད་རང་པཱ་ལིར་ཕེབས་ཤིག ཁྱེད་རང་གི་པ་ལགས་
ཀྱིས་ཁྱེད་རང་ལྟར་ཁོང་གི་ངོས་ནས་སླར་དགོངས་པ་བཞེས་སྲིད་ཀྱི་མ་རེད།
གཅིག་བྱས་ན་ཕ་བུ་གཉིས་ ཕན་ཚུན་དགོངས་ པ་དྭངས་པ་གནང་ཐུབ་ཡོང་།
ཁོང་གི་རྩ་དོན་ལས་འགལ་མི་རུང༌། ཁོང་གི་འདུན་པར་བསམ་ཤེས་གནང་
ཁུལ་གྱིས་ཤིག ང་ལ་སེམས་ཁུར་གནང་གི་ཡོད་པ་མངོན་གསལ་མ་གནང༌།
ཁོང་གིས་དོན་དེ་དེ་འདྲ་ཟེ་ཡལ་དུ་འཇུག་གི་རེད། ངའི་གྲོགས་པོ། སྣང་བ་
263
i<
<



སྐྱིད་ཙམ་གནང་ཞིག དོན་ཞིག་ལ་སེམས་ཤུགས་ཡོད་དགོས། གནས་ཚུལ་
གང་ཞིག་ཐོན་རུང་ཁྱེད་རང་གི་མཱ་ཀེ་ལི་ཐེ་ཁྱེད་རང་གི་རེད་”
“ཁྱེད་རང་གིས་ང་ལ་མནའ་བསྐྱལ་ལམ་”
“མནའ་བསྐྱལ་དགོས་འདུག་གམ་”
སེམས་གཏིང་ནས་དགའ་བའི་སྐད་སྒྲ་ཞིག་གི་ཁ་ཏར་ཉན་པ་ནི་དེ་འདྲའི་
ཞི་འཇམ་ཞིང་སྙན་པ་ཞིག་རེད་ཨང་། མཱ་ཀེ་ལི་ཐེ་དང་ངས་ཉིན་ཧྲིལ་པོ་ཡང་
སྐོར་བསྐྱར་སྐོར་ངང་ང་ཚོའི་འཆར་གཞི་གླེང་གིན་བསྡད་ཅིང་། དེ་ནི་ང་ཚོས་
འཆར་གཞི་དེ་ངེས་པར་དུ་གང་མགྱོགས་མངོན་འགྱུར་ཡོང་བ་བྱེད་དགོས་པ་
ཤེས་པ་དང་འདྲ། ང་ཚོས་དུས་ཀུན་ཏུ་དོན་རྐྱེན་གང་ཞིག་ཐོན་རྒྱུར་སྒུག་ནས་
བསྡད་ཡོད། སྟབས་ལེགས་པ་ཞིག་ལ་ཉིན་དེ་གཞི་ནས་འདས་ཤིང་། གནས་
ཚུལ་གསར་པ་གང་ཡང་ཐོན་མ་སོང་།
ཉིན་གཉིས་པར་ངས་ཆུ་ཚོད་བཅུ་པ་ནས་རྡོག་ཐོན་བྱས་པ་དང་། ཉིན་
དགུང་འགྲུལ་ཁང་དུ་འབྱོར་བྱུང༌།
པ་ལགས་ཕྱི་ལ་ཕེབས་འདུག
ངས་རང་ཁྱིམ་དུ་ལོག་ཕྱིན་པ་དང༌། ཕལ་ཆེར་ཁོང་ཡང་དེར་ཕེབས་ཡོད་
པའི་རེ་བ་བྱུང་། འོན་ཏེ་མི་སུ་ཡང་ཡོང་མི་འདུག དེ་ནས་ངས་གཞུང་ཕྱོགས་
ཀྱི་དཔང་མིའི་ཁྱིམ་དུ་ཕྱིན་པས་དེ་གར་ཡང་ཕེབས་མི་འདུག
ངས་སླར་འགྲུལ་ཁང་དུ་ལོག་ནས་ཆུ་ཚོད་དྲུག་པ་བར་བསྒུགས་བསྡད་
ཀྱང་པ་ལགས་ལོག་ཕེབས་མ་སོང་།
དེས་ན་ངས་པུ་ཅི་ཨུའར་དུ་ལོག་ཕྱིན་པ་ཡིན།
ངས་མཱ་ཀེ་ལི་ཐེ་མཐོང་སྐབས་ཁོང་མོས་ཉིན་གོང་མ་ལྟར་ང་སྒུག་ནས་
བསྡད་མེད་པར་ཐབ་འགྲམ་དུ་བསྡད་འདུག སྐབས་དེ་དུས་ཀྱི་གནམ་གཤིས་
ནི་མེ་བསྲོ་དགོས་པར་གྱུར་ཟིན། །
ཁོང་མོ་བསམ་བློའི་དྲ་བར་ཚུད་འདུག ངས་ཁོང་མོའི་ལག་སྐྱོར་རྐུབ་
264



སྟེགས་ཀྱི་འགྲམ་དུ་ཕྱིན་ཀྱང་ཁོང་མོས་ངའི་རྡོག་སྒྲ་མ་ཐོས་པས་མགོ་ཡང་ཕྱིར་
བསྐོར་མ་བྱུང་། ངས་ཁོང་མོའི་དཔྲལ་སྟེང་དུ་འོ་སྦྱོར་དུས་ཁོང་མོ་འཕགས་
ཙམ་བྱས་ཤིང༌། ཧ་ལམ་བརྩེ་དུང་གི་འོ་དེས་ཁོང་མོ་རྨོངས་གཉིད་ལས་སད་པ་
འདྲ།
ཁོང་མོས་ང་ལ་“ཁྱེད་རང་གིས་ང་ཞེད་དུ་བཅུག་བྱུང་། ཁྱེད་རང་གི་པ་
ལགས་གང་དུ་འདུག་གམ”ཞེས་སྨྲས། །
“ཁོང་མཇལ་མ་བྱུང་། ཁྱད་མཚར་ག་རེ་བྱས་པ་ཡིན་ནམ། འགྲུལ་ཁང་
དང་། ཡང་ན་ཁོང་ ཕེབས་ ཉེན་ ཡོད་ པའི་ གནས་ གང་ དུའང་ མཐོང་ རྒྱུ་ མི་
འདུག”
“བྱས་ན་སང་ཉིན་ཡང་བསྐྱར་ཕེབས་ཤིག་”
“ངའི་སེམས་ལ་ཁོང་གིས་མི་མངགས་ནས་ང་ལ་སྐད་གཏོང་རྒྱུར་སྒུག་ན་
བསམ་གྱི་འདུག གང་ལྟར་ངས་བྱེད་དགོས་པའི་ལས་ཀ་ཚང་མ་བྱས་ཟིན་པ་
ཡིན་”
“གྲོགས་པོ། འགྲིག་གི་མ་རེད། དེ་འདྲ་རྩ་བ་ནས་འགྲིག་གི་མ་རེད།
ཁྱེད་རང་ངེས་པར་དུ་པ་ལགས་ཀྱི་སར་ཕེབས་དགོས། ལྷག་པར་དུ་སང་ཉིན་
ཕེབས་དགོས་”
“ཉིན་གཞན་མ་ཡིན་པར་ཡིན་གཅིག་སང་ཉིན་ཡིན་དགོས་དོན་ག་རེ་
ཡིན་ནམ་”
མཱ་ཀེ་ལི་ཐེས་ངས་དེ་འདྲ་དྲིས་པ་གོ་དུས་ངོ་གདོང་ཅུང་དམར་པོའི་ངང་
“གང་ཡིན་ཟེར་ན། ཁྱེད་རང་གིས་གསོལ་བའི་ཞུ་བ་བྲེལ་འཚབ་ག་ཚོད་ཆེ་བ་
དེ་ཙམ་གྱིས་ང་ཚོར་གུ་ཡངས་མགྱོགས་པ་ཐོབ་ཀྱི་རེད”ཟེར།
ཉིན་དེར་མཱ་ཀེ་ལི་ཐེས་ཁ་གཡེང་མིག་གཡེང་དང༌། སེམས་ཁྲལ་ཆེན་པོ་
བྱས་ཏེ་བསྡད་སོང་། ཁོང་མོའི་ལན་ཐོབ་ཆེད་ངས་ཁོང་མོར་སྐད་ཆ་ཤོད་དུས་
རྟག་པར་བསྐྱར་ཟློས་ཐེངས་གཉིས་ཤོད་དགོས་བྱུང༌། ཁོང་མོར་སེམས་དོན་
265



མང་པོ་ལྡན་པའི་རྒྱུ་རྐྱེན་ནི་ཉིན་གཉིས་ནང་ཐོན་པའི་གནས་ཚུལ་དང་མདུན་
ལམ་ལ་སེམས་ཁྲལ་སྐྱེས་པས་ཡིན་ཟེར།
ངས་ མཚན་ ཧྲིལ་ པོ་ ཁོང་མོར་ སེམས་ གསོ་ གཏོང་གིན་བསྡད་ པ་ དང༌།
ཉིན་གཉིས་པར་ཁོང་མོས་འགྲེལ་བཤད་རྒྱག་ཐབས་བྲལ་བའི་སེམས་འཚབ་
ཅིག་བཅངས་ནས་ང་རྡོག་ཐོན་བྱེད་དུ་བཅུག་བྱུང༌།
ཉིན་དང་ པོ་ ལྟར་ པ་ ལགས་ བཞུགས་ མི་འདུག ཡིན་ནའི་ཁོང་ ཕྱིར་
ཕེབས་དུས་ང་ལ་ཕྱག་ཡིག་ཅིག་བཞག་ཡོད་པ་འདི་ལྟ་སྟེ། །
གལ་ཏེ་ཁྱེད་རང་གིས་དེ་རིང་ཡང་ང་ལ་བལྟ་བར་ཡོང་ན་ང་ཆུ་ཚོད་བཞི་པ་བར་
སྒུགས་ཤིག གལ་ཏེ་ང་ཆུ་ཚོད་བཞི་པར་ཡང་ལོག་མ་སླེབས་ན་སང་ཉིན་ང་དང་མཉམ་དུ་
དགོང་དྲོའི་ལྟོ་ཆས་ཟ་བར་ཤོག ང་ངེས་པར་དུ་ཁྱེད་རང་དང་སྐད་ཆ་བྱེད་དགོས་ཡོད།
ངས་ཡི་གེའི་ནང་གཏན་འཁེལ་བྱས་པའི་དུས་ཚོད་བར་སྒུག་མོད། འོན་
ཏེ་པ་ལགས་ཕེབས་མ་སོང་བས་ཕྱིར་ལོག་ཕྱིན་པ་ཡིན།
ཉིན་གོང་མར་མཱ་ཀེ་ལི་ཐེས་ཞལ་མདོག་ཧ་ཅང་སྐྱོ་པོ་བསྟན་ནས་བསྡད་
ཅིང་། ཕར་བལྟས་ན་ཚ་བ་རྒྱག་གི་ཡོད་པ་འདྲ་སྟེ། བསམ་བློར་གཡོ་འགུལ་
ཤིན་ཏུ་ཆེ། ང་འཛུལ་ཡོང་བ་མཐོང་དུས་ཁོང་མོས་ང་ལ་དམ་པོར་འཐམས་པ་
དང་། ངའི་པང་དུ་དུས་ཡུན་རིང་པོ་ངུས་ནས་བསྡད་སོང༌། །
ངས་ཁོང་མོར་གློ་བུར་མི་བདེ་བ་དེ་འདྲ་ཡོང་དོན་གང་ཡིན་འདྲི་སྐབས་
ཁོང་མོ་སེམས་སྡུག་སྔར་བས་ཆེ་རུ་འགྲོ་བས་ང་ཡ་མཚན་ཆེན་པོ་སྐྱེས་བྱུང་།
ཁོང་མོས་ང་ལ་ཁུངས་ལུང་ལྡན་པའི་རྒྱུ་མཚན་གང་ཡང་བཤད་མ་བྱུང་། ཁོང་
མོས་བཤད་པའི་སྐད་ཆ་ཚང་མ་བུད་མེད་དག་སྐད་ཆ་དྲང་པོ་ཤོད་མི་འདོད་
པའི་དུས་སུ་བརྗོད་པའི་ཁ་གཡར་དེ་རིགས་ཁོ་ན་རེད། །
ཁོང་མོ་བློ་ཅུང་ལྷོད་རྗེས་ངས་ཐེངས་འདིར་གང་སར་བསྐྱོད་པའི་འབྲས་
266



བུ་ཁོང་མོར་བཤད་པ་དང་། པ་ལགས་ཀྱི་ཕྱག་ཡིག་ཀྱང་ཁོང་མོར་བསྟན་ཏེ་ཡི་
གེའི་ཐོག་གི་སྐད་ཆར་གཞིགས་ན་ང་ཚོ་སྣང་བ་བདེ་ཙམ་བྱས་ཆོག་པ་བཤད་པ་
ཡིན།
ཡི་གེ་དེ་མཐོང་བ་དང༌། ངས་བྱས་པའི་བྱ་བ་རྣམས་བསམ་བློར་འཁོར་
དུས་ཁོང་མོས་དེ་བས་མཆི་མ་ལུ་ཆུ་བརྡོལ་བ་ལྟར་བཏོན་པས་ང་ནི་ནཱ་ནི་ནཱ་སྐད་
མི་གཏོང་ཀ་མེད་བྱུང༌། ང་གཉིས་ནི་ཁོང་མོའི་ཀླད་རྩར་སྐྱོན་ཕོག་རྒྱུར་ཞེད་དེ་
སྐད་ཆ་ཚིག་གཅིག་ཀྱང་མ་བཤད་པར་སྐྱོ་སེམས་ཆེན་པོས་མིག་ཆུ་ཁོ་ན་གཏོང་
བའི་ཉམ་ཐག་གི་བུ་མོ་དེ་ཉལ་ཁྲིའི་ཐོག་ཏུ་བསྐྱོར་ནས་ཉལ་དུ་བཅུག་པ་ཡིན།
འོན་ཏེ་ཁོང་མོས་ངའི་ལག་གཉིས་ནས་བཟུང་སྟེ་འོ་མཚམས་མེད་སྦྱར། །
ངས་ནཱ་ནི་ནཱ་ལ་ང་ཕྱིར་འགྲོ་དུས་མོའི་བདག་མོར་ཡི་གེ་འདྲ་འབྱོར་བའམ་
ཡང་ན་མགྲོན་པོ་འདྲ་ཡོང་སྟེ་དེས་ཁོང་མོ་ད་ལྟའི་བཟོ་ལྟ་འདི་ལྟར་ཆགས་མིན་
སྐད་ཆ་དྲིས་པ་ཡིན། ཡིན་ནའང་ནཱ་ནི་ནཱ་ཡིས་མི་སུ་ཡང་སླེབས་མ་སོང་ལ་
དངོས་པོ་ཡང་སྐྱེལ་མཁན་བྱུང་མ་སོང་ཟེར། །
འོན་ཀྱང་ཁ་སང་ནས་བཟུང་ཏན་ཏན་གནས་ཚུལ་ཞིག་ཐོན་འདུག མཱ་
ཀེ་ལི་ཐེས་ང་ལ་གསང་བ་ག་ཚོད་བྱས་པ་དེ་ཙམ་གྱིས་ང་བློ་མི་བདེ་བར་གྱུར།
ས་སྲོད་ཀྱི་དུས་སུ་ཁོང་མོ་བློ་ཅུང་ལྷོད་པར་སྣང༌། ཁོང་མོས་ང་མལ་ཁྲིའི་
ཟུར་དུ་སྡོད་དུ་བཅུག་ནས་སླར་ཉག་ཉོག་ངང་ང་ལ་ཁོང་མོའི་ལྷག་བསམ་འགྱུར་
མེད་ཀྱི་བརྩེ་དུང་བསྐྱར་ཟློས་བྱས། དེ་རྗེས་ཁོང་མོས་ང་ལ་འཛུམ་ཙམ་བྱས་
མོད། འོན་ཏེ་འཛུམ་མདངས་དེ་ནི་བཙན་གྱིས་བསྟན་པ་ཞིག་རེད། དེ་ཡང་
ཁོང་མོས་བཟོད་སྒོམ་གང་འདྲ་བྱས་རུང་ཁོང་མོའི་མིག་ནང་དུ་མིག་ཆུས་ཁེངས་
འདུག
ངས་ཐབས་ཤེས་ཡོད་རྒུ་བཏོན་ནས་ཁོང་མོ་སེམས་སྐྱོ་བའི་རྒྱུ་རྐྱེན་དེ་ཤོད་
དུ་བཅུག་པ་ཡིན། འོན་ཀྱང་ཁོང་མོས་ང་ལ་ཡང་སྐོར་བསྐྱར་སྐོར་གྱིས་བཤད་
པ་ནི་ངས་ཁྱེད་རང་ལ་ཞུས་ཟིན་པའི་འབྲེལ་མེད་ཀྱི་རྒྱུ་མཚན་དེ་དག་ཁོ་ན་རེད།
267



མཐར་ཁོང་མོ་ངའི་པང་དུ་གཉིད་དུ་ཡུར་སོང་། འོན་ཀྱང་གཉིད་དུ་ཡུར་
སྟངས་དེས་ཁོང་མོར་ངལ་གསོ་ཡོང་རྒྱུ་ལྟ་ཅི། དེ་ལས་ལྡོག་སྟེ་ལུས་པོར་ཧ་ཅང་
གཟན། ཁོང་མོ་དུས་ངེས་མེད་དུ་དངངས་སྐྲག་གིས་སྐད་ངན་ཤོར་ཏེ་གློ་བུར་
གཉིད་ལས་སད་ཀྱི་འདུག ཁོང་མོས་ང་ད་དུང་འགྲམ་དུ་ཡོད་པ་རྟོགས་རྗེས་ང་
ལ་དུས་ནམ་ཡང་ཁོང་མོར་དགའ་པོ་བྱེད་རྒྱུའི་མནའ་བསྐྱལ་དུ་བཅུག
རྒྱུན་མཐུད་ཀྱི་སྡུག་བསྔལ་དེ་རིགས་ཉིན་གཉིས་པའི་ཞོགས་པ་བར་མྱོང་
དགོས་བྱུང་ཞིང་། རྒྱུ་རྐྱེན་གང་ཞིག་ཡིན་པ་ངས་སྤུ་ཙམ་ཡང་ཤེས་མ་བྱུང་། དེ་
རྗེས་མཱ་ཀེ་ལི་ཐེ་ཐམ་ཐོམ་ངང་གཉིད་དུ་ཡུར་སོང་། ཁོང་མོར་མཚན་མོ་གཉིས་
རིང་གཉིད་ཉལ་རྒྱུ་བྱུང་མེད། །
ཐེངས་འདིའི་ཉལ་ཡུན་ཡང་རིང་པོ་གཏན་ནས་མ་རེད། ཆུ་ཚོད་བཅུ་
གཅིག་གི་གཡས་གཡོན་དུ་མཱ་ཀེ་ལི་ཐེ་གཉིད་ལས་སད་ཅིང་། ང་ཡར་ལངས་
ཟིན་པ་མཐོང་སྐབས་ཁོང་མོས་དོན་རྩ་མ་ཤེས་བཞིན་དུ་འདི་སྐད་སྨྲས་པ་སྟེ།
“ཁྱེད་རང་ད་ལྟ་ཕེབས་མཁན་ཡིན་ནམ་”
ངས་ཁོང་མོའི་ཕྱག་ནས་བཟུང་སྟེ་“མིན། ང་ཁྱེད་རང་ད་དུང་ཁྱུག་ཙམ་
གཟིམས་སུ་འཇུག་དགོས་བསམས་བྱུང༌། ད་ལྟ་དུས་ཚོད་སྔ་པོ་རེད་”
“ཁྱེད་རང་ཆུ་ཚོད་ག་ཚོད་ལ་པཱ་ལིར་ཕེབས་ཀྱི་ཡིན་”
“ཆུ་ཚོད་བཞི་པར་འགྲོ་གི་ཡིན་”
“ སྔ་མོ་དེ་འདྲ་ཨད། པཱ་ལིར་མ་ཕེབས་གོང་ཁྱེད་རང་གིས་ང་ལ་བཞུགས་
རོགས་གནང་ངམ་”
“ལོས་བྱེད། ང་རྒྱུན་དུ་དེ་འདྲ་མ་རེད་དམ་”
“དེ་འདྲའི་སྐྱིད་པ་ལ་”
“ ང་ཚོ་ཉིན་དགུང་གི་ཞལ་ལག་མཆོད་པར་ཕེབས་ན་ཡོང་ངམ་”ཞེས་ཁོང་
མོས་ཁ་གཡེང་མིག་གཡེང་ངང་དེ་སྐད་སྨྲས།
“ཁྱེད་རང་ཐུགས་འདོད་ཡོད་ན་འགྲིག་གི་རེད”
268



“དེ་ནས་ཁྱེད་རང་མ་ཕེབས་བར་ང་ལ་འཐམས་བཞུགས་ན་ཡོང་ངམ་”
“ཡོང་ང་། དེ་མིན་ངས་གང་སྔ་ལོག་སླེབས་ཡོང་”
“ཁྱེད་རང་ད་དུང་ལོག་ཕེབས་ཀྱི་ཡིན་ནམ” ཁོང་མོས་དངངས་སྐྲག་གི་
མིག་མདངས་དང་བཅས་ང་ལ་དེ་སྐད་གསུངས།
“ལོག་ཡོང་དགོས་བྱུང་”
“རེད། དོ་དགོང་ཁྱེད་རང་ལོག་ཕེབས་ཀྱི་རེད། ངས་ནམ་རྒྱུན་ལྟར་
ཁྱེད་རང་སྒུག་སྡོད་ཀྱི་ཡིན། ཁྱེད་རང་སྔར་བཞིན་ང་ལ་དགའ་པོ་ཡོད་པས་ང་
ཚོ་ངོ་ཤེས་ཚུན་ལྟར་སྐྱིད་པོ་རེད་ཨང”
སྐད་ཆ་དེ་ཚོ་འཁོན་འཁོན་ཐོགས་ཐོགས་དང་ཆད་ཆད་མཐུད་མཐུད་
ངང་སྨྲས་ཤིང༌། ཁོང་མོའི་སེམས་ནང་ཧ་ལམ་ད་དུང་བརྗོད་དཀའ་བའི་དོན་
ཞིག་ཡོད་པ་འདྲ་བས་དེས་ང་མཱ་ཀེ་ལི་ཐེ་སྨྱོ་མི་ཡོང་ངམ་སྙམ་པའི་སེམས་ཁྲལ་
བྱུང་།
ངས་ཁོང་མོར་“གསན་དང་། ཁྱེད་རང་ལ་སྙུན་གཞི་ཕོག་ཡོད་པས་ངས་
ཁྱེད་རང་འདི་ལྟར་དབྱུགས་བཞག་ན་འགྲིག་གི་མ་རེད། ངས་པ་ལགས་ལ་ཡི་
གེ་ཞིག་བྲིས་ནས་ང་སྒུག་མི་དགོས་ཞུ་གི་ཡིན་”
“འགྲིག་གི་མ་རེད། འགྲིག་གི་མ་རེད་”ཅེས་ཁོང་མོས་འཚབ་འཚུབ་ངང་
“དེ་འདྲ་མ་གནང་། ཁྱེད་རང་གི་པ་ལགས་ཀྱིས་ང་ལ་འཁང་ར་གནང་གི་རེད།
ཁོང་གིས་ཁྱེད་རང་མཇལ་དགོས་ཡོད་གསུང་དུས་ངས་ཁྱེད་རང་ཁོང་གི་སར་མ་
བཏང་ན་འགྲིག་གི་མ་རེད། ཁྱེད་རང་ཡིན་ཅིག་ཕེབས་དགོས། ངེས་པར་དུ་
ཕེབས་དགོས། སླར་ཞུས་ན་ང་ཡང་ན་མེད། ངའི་གཟུགས་པོ་ཧ་ཅང་ཐང་པོ་
ཡིན། ང་ལ་རྨི་ལམ་འཇིགས་པ་ཆེན་པོ་ཞིག་བཏང་བ་ཙམ་རེད། ངའི་རིག་པ་
ད་དུང་ཡོངས་སུ་དྭངས་མི་འདུག”
དུས་དེ་ནས་བཟུང་མཱ་ཀེ་ལི་ཐེས་བཙན་ཤེད་ངང་གད་མོ་ཁོ་ན་དགོད་པ་
ལས་སླར་ངུས་མ་བྱུང་།
269



དུས་ཚོད་སླེབས་སོང་། ང་ངེས་པར་དུ་འགྲོ་དགོས། ངས་ཁོང་མོར་འོ་
སྦྱར་ནས་མེ་འཁོར་འབབ་ཚུགས་བར་ང་སྐྱེལ་བར་ཡོང་འདོད་ཡོད་མེད་དྲིས་
ཤིང་། ངའི་སེམས་ལ་འཆམ་འཆམ་བྱས་ནས་ཁོང་མོའི་བློ་རྒྱ་ཆེ་རུ་འགྲོ་རྒྱུ་དང་།
མཁའ་རླུང་བརྗེས་ནས་ཁོང་མོ་སྐྱིད་ཙམ་ཡོང་རེ་བྱས་པ་ཡིན།
ང་ཁོང་མོ་དང་མཉམ་དུ་དུས་ཡུན་རིང་ཙམ་སྡོད་འདོད་ཤིན་ཏུ་ཆེ།
ཁོང་མོས་མོས་མཐུན་བྱས་པ་དང༌། ཏཱ་ཡིད་ཅིག་ལྷེབ་གོན་བརྒྱབ་ནས་ང་
ལ་སྐྱེལ་མ་བྱས་ཤིང་། རང་གཅིག་པུ་ཕྱིར་ལོག་མི་དགོས་པའི་ཆེད་དུ་ནཱ་ནི་ནཱ་
ཁྲིད་ཕེབས་བྱུང་། །
ངས་ཐེངས་ མང་ པོ་ ཞིག་ མི་ འགྲོ་ བའི་ ཐག་བཅད་ པ་ ཡིན། འོན་ཏེ་
མགྱོགས་ཙམ་ཕྱིན་ནས་མགྱོགས་ཙམ་ལོག་ཡོང་རྒྱུའི་བསམ་བློ་དང་། པ་ལགས་
ཀྱིས་ང་ལ་མ་འདོད་པའི་རྣམ་འགྱུར་བསྟན་པར་དོགས་པའི་སེམས་ཁྲལ་གྱིས་
མཐར་ངས་མེ་འཁོར་ལ་བསྡད་ནས་ཕྱིན་པ་ཡིན། །
“དགོང་མོ་ མཇལ་ ཡོང” ཞེས་ ཁ་ བྲལ་དུས་ངས་མཱ་ཀེ་ལི་ ཐེར་དེ་སྐད་
བཤད། །
ཁོང་མོས་ང་ལ་ལན་ཅི་ཡང་བཏབ་མ་བྱུང་།
ཁོང་མོས་ སྐད་ ཆ་དེར་ དེ་ སྔ་ ཡང་ ཐེངས་ གཅིག་ ལན་ བཏབ་ མ་ བྱུང་།
ཐེངས་གོང་མ་དེ་ཁྱེད་རང་གིས་ངེས་འདུག་གམ། རྡོ་རིམ་པའི་མི་དྲག་G ཡིས་
ཁོང་མོའི་གཟིམ་ཁང་དུ་ཞག་སྡོད་བྱས་པའི་མཚན་མོ་དེར་རེད། ཡིན་ནའི་དུས་
ཚོད་རིང་པོ་ཕྱིན་ཡོད་པས་ང་ལ་ཧ་ལམ་བག་ཆགས་སྤུ་ཙམ་ཡང་མི་འདུག
གལ་ཏེ་ང་དོན་རྐྱེན་གང་ཞིག་ཐོན་པར་སྐྲག་པའི་དབང་དུ་བཏང་ནའང་སླར་མཱ་
ཀེ་ལི་ཐེས་ང་ལ་མགོ་སྐོར་གཏོང་བའི་དོན་དེ་འདྲ་ཡིན་མི་སྲིད།
པཱ་ལིར་འབྱོར་རྗེས་ངས་ཐད་ཀར་ཕུ་ལུས་ཏང་སེའི་གཟིམ་ཁང་དུ་ཕྱིན་
ནས་ཁོང་མོར་མཱ་ཀེ་ལི་ཐེར་གཟིགས་པར་ཕེབས་རོགས་ཞུས་ཤིང་། སེམས་རྩ་
འཁོལ་བ་དང་སྤྲོ་སྣང་ཆེ་བའི་ཁོང་མོའི་གཤིས་ཀ་ལས་མཱ་ཀེ་ལི་ཐེར་སྐྱོ་བསང་
270



ཡོང་རེ་བྱས་པ་ཡིན། །
ངས་འབྱོར་བརྡ་མ་སྦྱར་བར་འཛུལ་ཕྱིན་པས་ཕུ་ལུས་ཏང་སེ་ཁྲུས་ཁང་
ནང་དུ་བཞུགས་འདུག
“ཨ་ཙི”ཞེས་ཁོང་མོས་བློ་མི་བདེ་བའི་སྒོ་ནས་ང་ལ་“མཱ་ཀེ་ལི་ཐེ་ཁྱེད་རང་
དང་མཉམ་དུ་ཕེབས་ཡོད་དམ་”ཟེར།
“ མེད”
“ཁོང་མོ་སྐུ་གཟུགས་ཐང་པོ་འདུག་གམ་”
“ ཐང་པོ་དེ་ཙམ་མི་འདུག”
“བྱས་ན་ཁོང་མོ་དེ་རིང་ཕེབས་ཀྱི་མ་རེད་དམ་”
“ཁོང་མོ་ངེས་པར་དུ་ཕེབས་དགོས་རེད་དམ་”
ལྕམ་དཱི་འུས་ཨར་ནུ་ཝའི་ངོ་གདོང་དམར་རྐྱང་ཆགས་སོང་། ཁོང་མོས་
ཅུང་ཅི་བྱ་གཏོལ་མེད་ཀྱི་སྒོ་ནས་ང་ལ་ “ ངས་ཟེར་ན་ཁྱེད་རང་པཱ ལིར་ཕེབས་
ཡོད་ན་ཁོང་མོ་ཡང་འདི་གར་ཕེབས་མིན་འདྲི་གི་ཡོད་”
“ཁོང་མོ་ཕེབས་ཀྱི་མ་རེད་”
ངས་ཕུ་ལུས་ཏང་སེར་ལྟ་དུས་ཁོང་མོས་མགོ་བསྒྱུར་ཞིང་། ཁོང་མོའི་རྣམ་
འགྱུར་ལས་ཧ་ལམ་ངས་ཨུ་ཚུགས་ཀྱིས་འཕྲས་བསྡད་ནས་མི་འགྲོ་བར་སྐྲག་པ་
འདྲ།
“ང་ཁྱེད་རང་ལ་ཁོང་མོར་བཞུགས་གྲོགས་གནང་རོགས་ཞུ་བར་བཅར་བ་
ཡིན། མཛའ་བརྩེ་ལྡན་པའི་ཕུ་ལུས་ཏང་སེ་ལགས། གལ་ཏེ་ཁྱེད་རང་ལ་ཕྱག་
ལས་མེད་ན་ཁྱེད་རང་གིས་དོ་དགོང་ཁོང་མོར་གཟིགས་པར་ཕེབས་ཏེ་ཁོང་མོར་
བཞུགས་གྲོགས་གནང་དང་། ཁྱེད་ རང་ དེ་གར་ གཟིམས་ན་འགྲིག་གི་རེད།
ངས་དེ་སྔ་ཁོང་མོའི་དེ་རིང་གི་ཚུལ་དེ་འདྲ་གཏན་ནས་མཐོང་མ་མྱོང་ང་ངོ་མ་
ཁོང་མོ་ན་ནས་མལ་སར་ལུས་ཡོང་སྙམ་གྱི་འདུག་”
“དོ་དགོང་ང་གྲོང་ཁྱེར་ནང་དུ་དགོང་དྲོའི་ལྟོ་ཆས་ཟ་བར་འགྲོ་དགོས་
271



ཡོད་པས་ཁོམ་པ་མེད། ཡིན་ནའི་ངས་སང་ཉིན་ཕྱིན་ཆོག”
ངས་ལྕམ་དཱི་འུས་ཨར་ནུ་ཝར་ཞལ་གྱེས་ཞུས་ཤིང༌། ཁོང་མོར་ཡང་ཧ་
ལམ་མཱ་ཀེ་ལི་ཐེ་དང་འདྲ་བའི་ སེམས་དོན་མང་ངོ༌་ཡོད་བཟོ་འདུག ང་པ་
ལགས་ཀྱི་སར་སླེབས་དུས་ཐོག་མར་ཁོང་གིས་ང་ལ་ཞིབ་ཕྲ་ཞིག་གཟིགས་བྱུང༌།
ཁོང་གིས་ང་ལ་ཕྱག་བརྐྱངས་ཏེ་“ ཨར་མའང་། ཁྱེད་རང་གིས་ང་ལ་
ཐེངས་གཉིས་བལྟ་བར་ཡོང་བ་དེར་ང་ཧ་ཅང་དང་།འ་པོ་བྱུང་བ་མ་ཟད། རེ་བ་
ཡང་ཆེན་པོ་བྱུང་། ཁྱེད་རང་གིས་ཀྱང་ ཕལ་ཅིར་ངས་ཁྱེད་རང་གི་དོན་དུ་
བསམ་གཞིགས་བྱས་པ་ལྟར་ངའི་ཆེད་དུ་བསམ་གཞིགས་བྱས་ཡོད་ང་འདྲ་”
“ངས་འགྲིག་མིན་མི་ཤེས། ཡིན་ནའི་ཁྱེད་རང་ལ་བཀའ་འདྲི་ཞུས་ན་
འགྲིག་གམ། པ་ལགས། ཁྱེད་རང་གིས་དགོངས་པ་བཞེས་པའི་འབྲས་བུ་ག་རེ་
རེད་དམ”
“ངའི་བུ། འབྲས་བུ་ནི་ངས་མིའི་ཤོད་རྒྱུན་གྱི་ཚབས་ཆེའི་རང་བཞིན་ལ་
འུད་སྒྲོག་བྱ་རྒྱུ་ཆེ་དྲགས་འདུག ངས་ཁྱེད་རང་ཅུང་གུ་ཡངས་སུ་བཏང་ཆོག་”
“པ་ལགས། ཁྱེད་རང་གིས་ག་རེ་གསུངས་པ་ཡིན་”ཞེས་ངས་དགའ་སྤྲོའི་
ངང་དེ་སྐད་སྨྲས། །
“བུ། ངས་བྱས་ན་གཞོན་ནུ་ཚང་མར་ཟུར་བསྟེན་ཆུང་མ་རེ་དགོས་ཀྱི་
རེད། དེས་མ་ཚད་ངས་ཉེ་དུས་ཤེས་པའི་གནས་ཚུལ་ལ་གཞིགས་ན་ཁྱེད་རང་
གི་སྙིང་སྡུག་ནི་སྲས་མོ་ཀཱ་ཏི་ཨས་ཡིན་པ་ལས་གཞན་མིན་པའི་རེ་བ་བྱུང་”
“ པ་ལགས་ཁྱེད་རང་དེ་འདྲའི་ཐུགས་བཟང་བ་ལ། །བྱེད་རང་གིས་ང་སྤྲོ་
བ་འཕེལ་བར་བྱས་བྱུང”
ང་ཚོས་དེ་ལྟར་གླེང་མོལ་ཅུང་ཟད་བྱས་རྗེས་མཉམ་དུ་ལྟོ་ཆས་བཟས་པ་
ཡིན། དགོང་དྲོའི་ལྟོ་ཆས་ཟ་རིང་པ་ལགས་བྱམས་བརྩེ་ན་ཏུ་ཆེ་བར་སྣང་།།
ང་པུ་ཅི་ཨུའར་དུ་ལོག་ནས་དགའ་འོས་པའི་འགྱུར་ལྡོག་དེ་མཱ་ཀེ་ལི་ཐེར་
ཤོད་རྒྱུའི་བྲེལ་བ་ལངས་ནས་གྱང་ལྡེབས་ཀྱི་ཆུ་ཚོད་ལ་ཡང་ཡང་བལྟ་བར་ཐལ།
272



པ་ལགས་ཀྱིས་ང་ལ་“ཁྱེད་རང་དུས་ཚོད་ལ་བལྟས་ནས་ང་དང་བྲལ་རྒྱུའི་
བྲེལ་བ་བྱེད་ཀྱི་ཡོད་པ་འདྲ། ཨ། གཞོན་ནུ། ཁྱེད་ཚོ་རྟག་པར་འདི་འདྲ་རེད།
ལྷག་བསམ་ཟོལ་མེད་ཀྱི་བརྩེ་དུང་བློས་བཏང་ནས་བརྟེན་མི་ཐུབ་པའི་ཕོ་མོའི་
བརྩེ་དུང་དང་ལེན་བྱེད་ཀྱི་ཡོད་པ་རེད་”
“པ་ ལགས། དེ་འདྲ་མ་གསུངས། མཱ་ ཀེ་ལི་ཐེ་ང་ལ་དགའ་པོ་ཡོད།
དེར་ང་ཐེ་ཚོམ་གཏན་ནས་མེད་”་
པ་ལགས་ཀྱིས་ལན་བཀྱོན་མ་བྱུང་། ཕར་བལྟས་ན་ཁོང་གིས་དོགས་པ་མི་
གནང་ལ། ཡིད་ཆེས་ཀྱང་མི་གནང་།
ཁོང་གིས་ང་ཁོང་དང་མཉམ་དུ་མཚན་མོ་དེ་བསྐྱལ་ནས་ཉིན་གཉིས་པར་
ལོག་རྒྱུའི་ཨུ་ཚུགས་གནང་། འོན་ཏེ་ངས་བཞག་པའི་མཱ་ཀེ་ལི་ཐེར་ནད་གཞི་
ཕོག་ཡོད་པས་དོན་དེ་ཁོང་ལ་ཞུས་པ་དང་། དེ་རྗེས་ཁོང་ལ་ང་སྔ་ཙམ་ཁོང་མོར་
བལྟ་བར་ཕྱིན་ཆོག་པའི་རེ་བ་ཞུས་པ་མ་ཟད། ཉིན་གཉིས་པར་ཡང་བསྐྱར་
ཡོང་རྒྱུའི་ཁས་བླངས་པ་ཡིན། །
གནམ་གཤིས་ཧ་ཅང་ལེགས་པས་ཁོང་གིས་འབབ་ཚུགས་ཀྱི་སྟེགས་བུ་
བར་ང་ལ་སྐྱེལ་མ་གནང་བྱུང་། ང་ལ་དེ་སྔ་འདི་ལྟའི་སྤྲོ་སྣང་གཏན་ནས་ཡོད་མ་
མྱོང་། ངས་ཡུན་རིང་བརྩོན་ལེན་ བྱས་ པའི་ མ་འོངས་ཀྱི་འཚོ་བ་ དེ་ མཐར་
མངོན་དུ་འགྱུར་སོང་།
ངས་དེ་སྔ་པ་ལགས་ལ་དགའ་པོ་འདི་འདྲ་གཏན་ནས་བྱེད་མྱོང་མེད།
ང་འགྲོ་ཁར་སླར་ཁོང་གིས་ང་ལ་སྡོད་དགོས་མཐའ་མ་དེ་གསུངས་མོད།
ངས་ཁས་མ་བླངས།
“འོ་ན་ཁྱེད་རང་ཁོང་མོར་དགའ་པོ་ཞེ་དྲག་ཡོད་དམ”ཞེས་ཁོང་གིས་ང་
ལ་དེ་སྐད་དྲིས།
“ཧ་ཅང་དགའ་པོ་ཡོད་”
“འོ་ན་སོང་ཞིག་” ཅེས་ཁོང་གིས་ཕྱག་དཔྲལ་བར་རེག་ཙམ་གནང་ཞིང་།
273



ཧ་ལམ་བསམ་ཚུལ་ཞིག་ཀླད་ཁམས་ནས་འབུད་ཀྱིན་ཡོད་པ་དང་མཚུངས། དེ་
རྗེས་ཁོང་གིས་ཞལ་གདངས་ཙམ་བྱས་ནས་ཧ་ལམ་ང་ལ་དོན་གང་ཞིག་གསུང་
རྩིས་ཡོད་པ་འདྲ་ཡང་མཐར་ངའི་ལག་པ་བཟུང་ཙམ་གནང་ནས་གློ་བུར་ང་དང་
བྲལ་གྱིན་ དུ་ སྐད་ སྒྲ་ མཐོན་ པོས་ “ ཡོང་ང་། སང་ ཉིན་ འཕྲད་ ཡོང་” ཞེས་
གསུངས།
ཉེར་གཉིས།
ངའི་ཚོར་སྣང་དུ་མེ་འཁོར་ཤིན་ཏུ་དལ་ཞིང༌། ཧ་ལམ་འགྲོ་གི་མེད་པ་
དང་མཚུངས།
ཆུ་ཚོད་བཅུ་གཅིག་ཐོག་ང་པུ་ཅི་ཨུའར་དུ་འབྱོར་བྱུང༌།
ཁང་པའི་སྒེའུ་ཁུང་ཚང་མར་འོད་མདངས་མེད་ཅིང་། སྒོ་དྲིལ་འཐེན་
ཀྱང་ཁ་ཡ་བྱེད་མཁན་མི་འདུག
གནས་ཚུལ་དེ་འདྲ་ང་ལ་ཐུག་ཐེངས་དང་པོ་ཡིན། རྗེས་སུ་གཞི་ནས་ལྡུམ་
རྭའི་བཟོ་པ་ཕྱིར་ཐོན་བྱུང་བས་ངས་ནང་དུ་འཛུལ་བ་ཡིན། །
ནཱ་ནི་ནཱ་ཡིས་བཞུ་དམར་འཁྱེར་ནས་ངའི་ཕྱོགས་སུ་ཡོང་། ངས་མཱ་ཀེ་ལི་
ཐེའི་གཟིམ་ཆུང་ནང་དུ་ཕྱིན་པ་ཡིན།
“ལྕམ་སྐུ་ཞབས་ག་པར་ཕེབས་སོང་ངམ་”
“པཱ་ལིར་ཕེབས་སོང”ཞེས་ནཱ་ནི་ནཱས་ང་ལ་ལན་དེ་སྐད་བཏབ།
“པཱ་ལིར་ཕེབས་སོང་ཨད་”
“ལགས་རེད། སྐུ་ཞབས་”
ག་དུས་ཕེབས་སོང་ངམ་”
“སྐུ་ཞབས་ཁྱེད་རང་ཕེབས་ནས་ཆུ་ཚོད་གཅིག་སོང་རྗེས་ཕེབས་སོང་”
“ཁོང་མོས་ང་ལ་དངོས་པོ་འདྲ་བཞག་མ་སོང་ངམ་”
“བཞག་མ་སོང་།
274



ནཱ་ནི་ནཱ་ཕྱིར་ཕྱིན་སོང་། །
ངའི་སེམས་ལ་ “ ཕལ་ཆེར་ ཁོང་ མོར་ དོགས་ གནད་ ཅིག་ ཡོད་ ཀྱི་ རེད།
གཅིག་བྱས་ན་ངས་ཁོང་མོར་ང་པ་ལགས་ལ་བལྟ་བར་འགྲོ་གི་ཡིན་ཞེས་བཤད་
པ་དེ་ཡང་སྙིང་དངོས་གནས་ཡིན་མིན་པཱ་ལིར་ར་སྤྲོད་གཏོང་བར་ཕྱིན་པ་ཡིན་
གྱི་རེད། དམིགས་ཡུལ་ནི་ཉིན་གཅིག་གི་རང་དབང་ཐོབ་ཕྱིར་རེད་” སྙམ་པ་
དང་། “ཡང་ན་ཕུ་ལུས་ཏང་སེར་དོན་ཆེན་ཞིག་གླེང་རྒྱུ་ཡོད་པས་ཁོང་མོར་ཡི་
གེ་བསྐུར་བ་ཡིན་གྱི་རེད་” སྙམ་བྱུང༌། ང་གཅིག་པུ་ལུས་དུས་ངའི་སེམས་སུ་
“ཡིན་ནའི་ང་པཱ་ལིར་འགྲོ་དུས་ཕུ་ལུས་ཏང་སེ་ཐུག་བྱུང་། ཁོང་མོས་ང་ལ་གླེང་
བའི་གཏམ་ལས་ཁོང་མོས་དེ་སྔོན་མཱ་ཀེ་ལི་ཐེར་ཡི་གེ་བསྐུར་བའི་སྐོར་ངས་སྤུ་
ཙམ་ཡང་ཐོས་མ་བྱུང་”སྙམ།
ངས་ལྕམ་དཱི་འུས་ཨར་ནུ་ཝ་ལ་མཱ་ཀེ་ལི་ཐེ་བདེ་པོ་མེད་པ་ཤོད་དུས་ཁོང་
མོས་ང་ལ་“འོ་ན་ཁོང་མོ་དེ་རིང་ཕེབས་ཀྱི་མ་རེད་དམ”ཞེས་དྲིས་པའི་སྐད་ཆ་
དེ་གློ་བུར་དུ་དྲན་བྱུང་། སྐད་ཆ་དེས་ཕལ་ཆེར་ཁོང་གཉིས་འཛོམས་ཆད་བྱས་
ཡོད་པའི་མཐིལ་བརྡོལ་བ་དང་ཆབས་ཅིག་ངའི་སེམས་ལ་ཁོང་མོས་སྐད་ཆ་དེ་
བཤད་ཚར་རྗེས་ངས་ཁོང་མོར་ལྟ་དུས་ཁོང་མོའི་རྣམ་འགྱུར་ཅི་བྱ་གཏོལ་མེད་དུ་
གྱུར་བ་དྲན་པ་དང་། མཱ་ཀེ་ལི་ཐེས་ཀྱང་ཉིན་ལྟར་མིག་ཟུང་མཆི་མས་ཁེངས་
ནས་སྡོད་པ་དྲན་བྱུང༌། རྗེས་སུ་ངའི་པ་ལགས་ཀྱིས་ང་ལ་སྣེ་ལེན་གཟབ་རྒྱས་
གནང་བས་ངས་དོན་དེ་ཚོ་བརྗེད་ངད་དུ་བཏང་འདུག
བསམ་མཚམས་འདིར་སླེབས་དུས་ཉིན་དེར་ཐོན་པའི་གནས་ཚུལ་ཡོད་དོ་
ཅོག་གིས་ངའི་དོགས་གནད་དང་པོར་སྐོར་བ་རྒྱག་ཅིང་། དེས་ང་དོགས་པ་ཇི་
ཆེར་ཕྱིན་སོང་། ཡོད་ཚད་ཀྱི་ཡོད་ཚད་ལས་ངའི་པ་ལགས་ཀྱིས་ང་ལ་འཛིན་
པའི་བྱམས་བརྩེའི་རྣམ་འགྱུར་གྱིས་ཀྱང་ངའི་དོགས་གནད་ར་སྤྲོད་བྱེད་ཐུབ།
མཱ་ཀེ་ལི་ཐེས་ ཧ་ལམ་ཨུ་ཚུགས་ཀྱིས་ང་པཱ་ལིར་འགྲོ་རུ་བཅུག་པ་དང་།
ངས་ཁོང་མོའི་འཁྲིས་སུ་སྡོད་རྒྱུའི་སྐོར་བཤད་མ་ཐག་ཁོང་མོས་རྫུན་བཏབ་ནས་
275



སེམས་ལྷོད་ཞི་འཇགས་སུ་འགྱུར་ཁུལ་བྱས་འདུག ང་གཡོ་འོག་ཏུ་ཚུད་པ་ཡིན་
ནམ། མཱ་ཀེ་ལི་ཐེས་ང་ལ་མགོ་སྐོར་གཏོང་གི་མེད་དམ། ཁོང་མོའི་ཐོག་མའི་
འཆར་གཞིར་དུས་ཐོག་ཏུ་ལོག་ཡོང་ནས་ཁོང་མོ་འདི་ནས་བྲལ་མྱོང་བ་ལ་གསང་
བ་བྱེད་དགོས་བསམས་ཀྱང་བསམ་ཡུལ་ལས་འདས་པའི་དོན་བྱ་ཞིག་ཐོན་ཏེ་
ལོག་ཡོང་མ་ཐུབ་པ་ནི་ཨེ་ཡིན། ཁོང་མོ་ནཱ་ནི་ནཱ་ལ་ཅི་ཡང་མི་ཤོད་པ་དང༌། ང་
ལའང་ཡི་གེ་མི་འཇོག་པ་ག་རེ་ཡིན་ནམ། མཆི་མ་དེ་དག་དང་། ཁོང་མོ་ཕྱིར་
སོང་བ་སོགས་དཔོག་དཀའ་བའི་གནས་ཚུལ་དེ་ཚོའི་གོ་དོན་ཡང་སྙིང་ག་རེ་ཡིན་
ནམ།
སྟོང་བསང་བསང་གི་ཁང་པ་དེའི་ནང་ངས་འཚབ་འཚུབ་དང་ཡིད་མི་
བདེ་བའི་ངང་གོང་གསལ་གྱི་དོན་དེ་ཚོར་བསམ་བློ་གཏོང་གིན་བསྡད་པ་ཡིན།
ངས་མིག་ཟུང་གྱང་ལྡེབས་ཀྱི་ཆུ་ཚོད་ལ་སྡིར་དུས་དུས་ཚོད་ནམ་ཕྱེད་དུ་སླེབས་
ཟིན་ཅིང་། ཧ་ལམ་ང་ལ་གལ་ཏེ་ཁྱེད་རང་སྙིང་སྡུག་ཡང་བསྐྱར་ལོག་ཡོང་བ་
མཐོང་འདོད་བྱེད་ཀྱི་ཡོད་ན་དུས་ཚོད་ཕྱི་ཐག་ཆོད་པ་རེད་ཅེས་བརྗོད་པ་དང་
མཚུངས།
འོན་ཏེ་དུས་མི་རིང་བའི་གོང་དུ་ང་ཚོས་ད་དུང་དུས་ཕྱིས་ཀྱི་འཚོ་བར་
བཀོད་སྒྲིག་བྱས་ཤིང་། ཁོང་མོས་བློས་གཏོང་གནང་བ་དེ་ཡང་ངས་དང་ལེན་
བྱས་པ་ཡིན། འོ་ན་ཁོང་མོས་ང་ལ་ངོ་མ་མགོ་སྐོར་གཏོང་གི་ཡོད་པ་ཡིན་ནམ།
ཡིན་གྱི་མ་རེད། ངས་གང་ཐུབ་ཅི་ཐུབ་ཀྱིས་ངའི་ད་གིན་གྱི་བསམ་ཚུལ་དེ་ཚོ་
སྐྱུར་ཐབས་བྱས། །
གཅིག་བྱས་ན་ཡ་ང་བའི་བུ་མོ་དེས་ཁོང་མོའི་ཁྱིམ་ཆས་ཉོ་མཁན་ཞིག་རྙེད་
ནས་པཱ་ལིར་རིན་གོང་སྒྲིག་པར་ཕྱིན་ཡོད་ཀྱི་རེད། དོན་དེ་ངས་སྔོན་ནས་ཤེས་
སུ་འཇུག་འདོད་མེད་ཅིང༌། དེ་ཡང་མ་གཞི་ཐེངས་འདིའི་ཕམ་ཚོང་དེ་ང་ཚོར་
དུས་ཕྱིས་བདེ་སྐྱིད་ཡོང་རྒྱུར་དགོས་མཁོ་ཤིན་ཏུ་ཆེ་བ་མ་ཟད། ངས་ཀྱང་མོས་
མཐུན་བྱས་མོད། འོན་ཀྱང་དོན་དེ་ངའི་ངོས་ནས་བཤད་ན་གང་ལྟར་ངོ་ཚ་
276



，
དགོས་པ་ཞིག་ཡིན་པས་ང་ལ་དོན་དེ་གླེང་སྐབས་ངའི་རང་བརྩིའི་སེམས་པར་
ཕོག་ཐུག་ཐེབས་པ་དང་༌། ངའི་བརྩེ་དུང་ལ་གནོད་འཚེ་ཕོག་པར་དོགས་པ་
ཡིན་གྱི་རེད། ཁོང་མོའི་སེམས་ སུ་ཚང་མ་གྲུབ་རྗེས་གཞི་ནས་ང་དང་ཐུག་
འདོད་པ་དང༌། ཕུ་ལུས་ཏང་སེ་ཡང་དོན་དེའི་ཕྱིར་ཁོང་མོ་སྒུག་བསྡད་ཡོད་པ་
མ་ཟད། ངའི་མདུན་དུ་གནས་ཚུལ་ངོ་མ་དེ་ཏན་ཏན་མཐིལ་བརྡོལ་བ་རེད།
མཱ་ཀེ་ལི་ཐེས་དེ་རིང་ཕལ་ཆེར་ཐེངས་འདིའི་བརྗེ་ཚོང་དེ་སྒྲུབ་མི་ཚར་བས་ཁོང་
མོ་ཕོ་ལུས་དང་སེའི་གཟིམ་ཁང་དུ་བཞུགས་ཡོད་ཀྱི་རེད། གཅིག་བྱས་ན་ཏོག་
ཙམ་སོང་རྗེས་ལོག་ཕེབས་ཡོང་། གང་ཡིན་ཟེར་ན། ངས་སེམས་ཁྲལ་བྱེད་པ་
ཁོང་མོས་ཤེས་ངེས་ཡིན་པས་ང་འདི་གར་འདི་ལྟར་ཏན་ཏན་དབྱུགས་ཞོག་གི་མ་
རེད། །
འོན་ཀྱང་ཁོང་མོ་མཆི་མ་འདོན་དགོས་དོན་ག་རེ་ཡིན་ནམ། ཕལ་ཆེར་
ཁོང་མོ་ང་ལ་ཇི་ལྟར་དགའ་ནའང་ཡ་ང་བའི་བུ་མོ་དེ་རྒྱས་སྤྲོས་ལོངས་སྤྱོད་ཀྱི་
འཚོ་བ་དེ་རིགས་དོར་དགོས་དུས་ཡང་ཏིག་བློས་གཏོང་ཐུབ་ཀྱི་མེད་པ་གཏན་
འཁེལ་རེད། ཁོང་མོ་འཚོ་བ་དེ་འདྲ་བསྐྱལ་རྒྱུར་གོམས་ཡོད་པ་མ་ཟད། ད་
དུང་བདེ་སྐྱིད་ཤིན་ཏུ་ཆེ་བའི་ཚོར་སྣང་ལྡན་པ་དང་། མི་གཞན་གྱིས་ཀྱང་ཁོང་
མོར་ཡིད་སྨོན་བྱེད། །
ངས་མཱ་ཀེ་ལི་ཐེའི་ཞེན་ཆགས་འཁྲེང་སེམས་ཀྱིས་བློས་གཏོང་མི་ཐུབ་པའི་
སེམས་པ་དེར་བསམ་ཤེས་བྱེད་ཐུབ། ངས་དངངས་འཚབ་ཀྱིས་ཁོང་མོ་ལོག་
ཡོང་རྒྱུར་སྒུག་བསྡད་ཅིང་། ང་ཁོང་མོར་འོ་ཡག་པོ་ཞིག་སྦྱོར་དགོས་བསམས་
པ་མ་ཟད། ཁོང་མོར་གསང་བའི་ངང་ཕྱིར་འགྲོ་དགོས་པའི་རྒྱུ་རྐྱེན་ཚོད་དཔག་
ཐུབ་པ་ཤོད་རྩིས་ཡོད།
· ཡིན་ནའང་ནམ་ཕྱེད་ཟིན་རུང་མཱ་ཀེ་ལི་ཐེ་ད་དུང་ལོག་མ་བྱུང་། །
ང་སེམས་འཚབ་ཇེ་ཆེར་སོང་སྟེ་དངངས་སྐྲག་ཆེན་པོ་སྐྱེས་བྱུང་། ཁོང་
མོར་གནས་ཚུལ་འདྲ་ལྷགས་མེད་དམ། ཁོང་མོ་རྨས་མེད་དམ། ན་བ་ཡིན་
277



ནམ། ཡང་ན་གྲོངས་ནི་ཨེ་ཡོད། གཅིག་བྱས་ན་ངས་ལམ་སེང་ཡིག་སྐྱེལ་པ་
ཞིག་གིས་འཁྱེར་ཡོང་བའི་བཀྲ་མི་ཤེས་པའི་གཏམ་ཞིག་ཐོས་ཡོང༌། ཡང་མིན་
ན་ནམ་མ་ལངས་བར་འདི་ལྟའི་ཐེ་ཚོམ་དང་སེམས་ཁྲལ་གྱི་དྲ་བར་ཚུད་ནས་
སྡོད་དགོས་ཡོང་། །
མཱ་ཀེ་ལི་ཐེ་ཕྱིར་སོང་བ་དེས་ང་དངངས་སྐྲག་སྐྱེས་ནས་ག་བྱེད་འདི་བྱེད་
མེད་པར་གྱུར་བྱུང༌། ངས་སེམས་ཁྲལ་ངང་ཁོང་མོ་སྒུག་སྡོད་སྐབས་ཁོང་མོས་
ང་ལ་མགོ་སྐོར་ནི་བཏང་ཨེ་ཡོད་སྙམ་པའི་བསམ་བློ་དེ་སླར་འཁོར་མ་བྱུང་།
ཏན་ཏན་རང་ཐག་གཅོད་མི་ཐུབ་པའི་རྒྱུ་རྐྱེན་ཞིག་གིས་ཁོང་མོ་བཀག་ནས་ཡོང་
མ་ཐུབ་པ་ཡིན་གྱི་རེད། ངས་བསམ་བློ་ཇི་ཙམ་བཏང་ནའང་དེ་ཙམ་གྱིས་རྒྱུ་
རྐྱེན་དེ་ནི་བར་ཆད་ཅིག་ཁོ་ན་ཡིན་པར་ཡིད་ཆེས་བྱུང་། ཀྱི་ཧུད། མིའི་རིགས་
ཀྱི་གཏམ་འདོད༑ ཁྱོད་ཀྱི་མཚོན་ཚུལ་ནི་ངོ་མ་འདྲ་མིན་སྣ་ཚོགས་རེད་ཨང་། །
ཆུ་ཚོད་དང་པོའི་དྲིལ་བརྡ་བརྡུངས་ཟིན། ངའི་སེམས་སུ་སླར་ཆུ་ཚོད་
གཅིག་སྒུག་རྒྱུ་དང་། གལ་ཏེ་ཆུ་ཚོད་གཉིས་པར་ཡང་ཁོང་མོ་ལོག་མ་ཕེབས་ཚེ་
ང་རང་པཱ་ལིར་འགྲོ་དགོས་སྙམ།
སྒུག་སྡོད་པའི་དུས་སུ་ངས་དཔེ་དེབ་ཅིག་བལྟ་རྒྱུ་བཙལ་བ་ཡིན། དེ་ནི་
ང་བསམ་བློ་མང་པོ་གཏོང་མི་ཕོད་པས་རེད། །
《མཱ་ལུང་ལེ་སེ་ཁོའོ་》སྒྲོག་ཙེའི་སྟེང་དུ་ཁ་ཕྱེ་ནས་བཞག་ཡོད་ཅིང༌། ཤོག་
ལྷ་མང་པོ་མཆི་མས་རློན་པ་ཆགས་འདུག ཤོག་ལྷེ་ཁ་ཤས་བལྟས་རྗེས་ངས་ཡང་
དེབ་དེ་ཁ་བཏབ་པ་ཡིན། དེ་ཡང་ང་ལ་དོགས་འཆར་མང་བས་དཔེ་དེབ་ཐོག་
གི་ཡིག་འབྲུ་དག་ངའི་ངོས་ནས་བཤད་ན་ཧ་ལམ་དོན་སྙིང་ཅི་ཡང་མེད་པར་
སྣང༌། །
དུས་ཚོད་དལ་གྱིས་འདས་ཤིང་། དགུང་སྔོན་སྤྲིན་ནག་གིས་བསྒྲིབས་ཏེ་
སྟོན་ཆར་གྱི་ཆར་ཐིགས་སྒེའུ་ཁུང་གི་ཤེལ་ཀོར་བརྡབ། སྐབས་འགར་སྟོང་ལྷང་
ལྷང་གི་ཉལ་ཁྲི་དེར་ལྟ་སྐབས་དེ་ནི་དུར་ས་ཞིག་དང་འདྲ་བས་ང་སྐྲག་པར་གྱུར།
278



ངས་སྒོ་ཕྱེ་སྟེ་རྣ་བ་ཉན་དུས་ནགས་གླིང་དཀྱིལ་གྱི་ཧུར་ཧུར་དུ་གྲགས་པའི་
རླུང་བུའི་སྒྲ་ཕུད་གཞན་གང་ཡང་མི་ཐོས། ལམ་དུ་འཁོར་རིགས་ཀྱི་གྲིབ་མ་
ཙམ་ཡང་མེད་པ་དང༌། ཆོས་ཁང་གི་དྲིལ་བུས་གྲང་ཤུར་ཤུར་ངང་ཆུ་ཚོད་ཕྱེད་
ཀ་ཟིན་པའི་དྲིལ་བརྡ་གྲགས།
སྐབས་དེར་ང་དེ་ལས་ལྡོག་སྟེ་མི་ཡོང་རྒྱུར་ཞེད་སྣང་སྐྱེས་བྱུང༌། ངའི་
སེམས་ལ་ དུས་ཚོད་འདི་འདྲ་དང༌། གནམ་འཐིབས་ཆར་འབབ་ཀྱི་གནམ་
གཤིས་འདི་ལྟའི་དུས་སུ་གལ་ཏེ་དོན་བྱ་ཞིག་གི་ཕྱིར་མི་ཞིག་གིས་ང་འཚོལ་བར་
ཡོང་ཚེ། བྱ་བ་བཟང་པོ་ཞིག་གཏན་ནས་ཡིན་མི་སྲིད་སྙམ།
ཆུ་ཚོད་གཉིས་པའི་དྲིལ་བརྡ་གྲགས་ ཟིན། ངས་ཅུང་ ཟད་སྒྲུག་ ཅིང་།
གྱང་ལྡེབས་སུ་བཀལ་བའི་ཆུ་ཚོད་ཀྱི་སྐད་སྒྲ་ཁེར་མ་དེས་དབེན་འཇམ་གྱི་རྣམ་
པ་དཀྲོག་པར་བྱེད། །
མཐར་ངས་ཁང་པ་དེ་ནས་བྲལ་བ་ཡིན། དེ་ཡང་སེམས་ཁམས་གྲོགས་
མེད་ཁེར་རྐྱང་དང་བློ་མི་བདེ་བར་གནས་པའི་དབང་གིས་ངའི་མིག་ལམ་དུ་ཁང་
པ་དེའི་ནང་གི་དངོས་པོ་ཆུང་ཤོས་ལའང་སྡུག་བསྔལ་གྱི་སྤྲིན་ནག་ཅིག་འཁྲིགས་
པར་སྣང་།།
ཉེ་འགྲམ་གྱི་ཁང་པའི་ནང་ངས་ནཱ་ནི་ནཱ་རང་ཉིད་ཀྱི་ལས་འཕྲོའི་ཐོག་ཏུ་
ཁ་བུབ་ནས་གཉིད་དུ་ཤོར་ཡོད་པ་མཐོང་བྱུང་། སྒོ་ཕྱེ་བའི་སྒྲ་གོ་རྗེས་ཁོང་མོ་
གཉིད་ལས་སད་ནས་ང་ལ་ཁོང་མོའི་བདག་མོ་ལོག་སླེབས་མིན་སྐད་ཆ་དྲིས་
བྱུང༌། །
“མ་རེད། ཡིན་ནའི་གལ་ཏེ་ཁོང་ཕེབས་སོང་ན་ཁྱེད་རང་གི་ས་ཁོང་མོར་
ང་བློ་མི་བདེ་བས་པཱ་ལིར་ཕྱིན་སོང་ཤོད་དང་།
“ད་ལྟ་ཕེབས་ཀྱི་ཡིན་ནམ་”
“ ཡིན་”
“གང་འདྲ་ཕེབས་ཀྱི་ཡིན། ད་ལྟ་ཤིང་རྟ་འཁོར་ལོ་ཡང་གླ་ཐུབ་ཀྱི་མ་
279



རེད་”
“ང་གོམ་པ་སྤོས་ནས་འགྲོ་གི་ཡིན་”
“ ཡིན་ནའི་ཆར་པ་བབས་ཀྱི་འདུག་གཱ་”
“དེར་ག་རེ་ཡོད་དམ་” །
“ལྕམ་སྐུ་ཞབས་ལོག་ཕེབས་ཀྱི་རེད། གལ་ཏེ་ཁོང་མོ་ལོག་མ་ཕེབས་ན་
ནམ་ལངས་རྗེས་ཕྱག་ལས་ཅི་ཞིག་གིས་བཀག་མིན་གཟིགས་པར་ཕེབས་ཀྱང་ཕྱི་
དྲགས་ཀྱི་མ་རེད། ཁྱེད་རང་འདི་འདྲ་ཟེ་ཕེབས་ན་ལམ་བར་དུ་མིས་ལྐོག་
གནོད་བྱས་ཡོང་”
“ཉེན་ཁ་ཡོད་མི་སྲིད། བརྩེ་བའི་ནཱ་ནི་ནཱ། སང་ཉིན་ཐུག་ཡོང་”
གཞུང་དྲང་གི་བུ་མོ་དེས་ཏཱ་ཡིད་བཙལ་ནས་ང་ལ་ གཡོགས་ཐོག་ཨ་མ་
ཨའར་ནུའུ་གཉིད་ལས་སློང་སྟེ་ཤིང་རྟ་འཁོར་ལོ་ཞིག་བཙལ་ཐུབ་མིན་སྐད་ཆ་
འདྲི་དགོས་པའི་ཁ་ཏ་བྱས་བྱུང་། འོན་ཀྱང་དེ་ནི་ཕན་མེད་ཡིན་པ་མ་ཟད། ཀ་
རེ་ཀོ་རེ་དེ་འདྲ་བྱེད་ཀྱིན་སྡོད་པའི་དུས་ཚོད་ནི་ང་ལམ་ཕྱེད་ཀ་ཙམ་དུ་སླེབས་
པའི་དུས་ཚོད་ལས་ཀྱང་རིང་བས་ངས་ཁོང་མོ་སྐད་གཏོང་དུ་བཅུག་མེད། །
དེ་མིན་ང་ལ་མཁའ་རླུང་གསར་པ་དང༌། ལུས་ཐོག་གི་ངལ་དུབ་དགོས་
མཁོ་ཆེ་ཞིང་། ལུས་ཐོག་གི་ངལ་དུབ་དེས་ངའི་ད་ལྟའི་ཆེས་ཛ་དྲག་གི་སེམས་པ་
དེ་ལྷོད་དུ་གཏོང་ཐུབ། །
ངས་ཨའང་ཐན་ལམ་གྱི་ཁང་པ་དེའི་ལྡེ་མིག་འཁྱེར་ཕྱིན་པ་ཡིན། ནཱ་ནི་
ནཱས་ང་ལྕགས་ཁྲའི་སྒོ་འགྲམ་བར་བསྐྱལ་བྱུང༌། ངས་མོ་དང་བྲལ་ནས་རྡོག་
ཐོན་བྱས། །
ཐོག་མར་ངས་རྒྱུགས་བཤར་གློད་ནས་ཕྱིན་པ་ཡིན། དེ་ཡང་ས་སྟེང་ཆར་
པས་རློན་པ་བཟོས་ཚར་ཙམ་ཡིན་ཞིང༌། འདམ་ཉོག་ཐོག་འགྲོ་དཀའ་བས་ངལ་
བ་ཆེན་པོ་བྱུང་། དེ་ལྟར་ཆུ་ཚོད་ཕྱེད་ཙམ་རྒྱུགས་རྗེས་ངའི་ལུས་ཧྲིལ་པོ་རློན་
རྐྱང་ཆགས་པས་རྒྱུགས་མཚམས་མི་འཇོག་ཀ་མེད་བྱུང་། ངས་ངལ་ བ་ཅུང་
280



གསོས་རྗེས་མུ་མཐུད་ལམ་དུ་བསྐྱོད། མུན་པ་ཤིན་ཏུ་ནག་ཅིང༌། རང་མཛུབ་
རང་གིས་མི་མཐོང་བས་རང་ཉིད་ལམ་ཟུར་གྱི་ཤིང་སྡོང་དང་རྡུང་ཁ་ཐེབས་རྒྱུར་
དོགས་ཟོན་བྱེད་དགོས་བྱུང་། ཤིང་སྡོང་དེ་ཚོ་གློ་བུར་མིག་མདུན་དུ་ཐོན་ཏེ་
ངའི་ཕྱོགས་སུ་རྒྱུགས་འོང་བའི་གདོན་འདྲེ་གྱད་ཆེན་དག་དང་མཚུངས།
ང་ལ་ཟོག་འདྲེན་ཤིང་རྟ་འཁོར་ལོ་རེ་གཉིས་འཕྲད་བྱུང༌། ངས་དེ་ཚོ་
ལམ་སེང་མཇུག་ཏུ་དོར། །
འཁོར་ལོ་བཞི་ལྡན་གྱི་ཤིང་རྟ་ཞིག་པུ་ཅི་ཨུའར་གྱི་ཕྱོགས་སུ་རྒྱུགས་འོང་
ཞིང་། ཤིང་རྟ་འཁོར་ལོ་དེ་ངའི་མདུན་ནས་སྐྱོད་དུས་སེམས་སུ་མཱ་ཀེ་ལི་ཐེ་ཤིང་
རྟ་འཁོར་ལོ་དེ་རང་གི་ནང་དུ་ཡོད་པའི་རེ་བ་ཞིག་གློ་བུར་དུ་བྱུང་།
ངས་འགྲོ་མཚམས་བཞག་ནས་“མཱ་ཀེ་ལི་ཐེ། མཱ་ཀེ་ལི་ཐེ་”ཞེས་བོས་པ་
ཡིན།
འོན་ཏེ་སུས་ཀྱང་ང་ལ་ལན་སློག་མཁན་མེད་ཅིང༌། ཤིང་རྟ་འཁོར་ལོ་མུ་
མཐུད་རང་གི་ལམ་དུ་བཞུད་སོང་། ངས་ ཐག་ཇེ་རིང་དུ་འགྲོ་བའི་ཤིང་རྟ་
འཁོར་ལོར་བལྟས་རྗེས་སླར་མུ་མཐུད་མདུན་དུ་བསྐྱོད་པ་ཡིན།
ངས་ཆུ་ཚོད་གཉིས་ཙམ་བསྐྱོད་རྗེས་སྐར་དབྱིབས་ཐང་ཆེན་ཡིགྱི་ལྕགས་
ཁྲའི་སྒོ་འགྲམ་དུ་སླེབས་བྱུང་།
པཱ་ལི་མཐོང་སྐབས་ང་ལ་སླར་སྟོབས་ཤུགས་སྐྱེས་ཤིང༌། ངས་ཐེངས་མང་
འགྲོ་མྱོང་བའི་ཐུར་ལམ་རིང་པོ་དེ་བརྒྱུད་རྒྱུགས་ནས་ཕྱིན་པ་ཡིན།
མཚན་མོ་དེར་ལམ་དུ་འགྲོ་འོང་བྱེད་མཁན་གྱི་མི་གཅིག་ཀྱང་མཐོང་རྒྱུ་མི་
འདུག
ང་ཧ་ལམ་སྟོངས་ཟིན་པའི་གྲོང་ཁྱེར་ཞིག་ཏུ་འཆམ་འཆམ་བྱེད་པ་དང་
འདྲ། །
འ
གཡུལ་རྒྱལ་སྒོ་མོའི་ཕྱོགས་བཞིའི་ཐང་ཆེན།
281



ནམ་རིམ་བཞིན་ལངས་སོང་།
ང་ཨའང་ཐན་ལམ་དུ་འབྱོར་དུས་གྲོང་ཁྱེར་ཆེན་པོ་དེ་དལ་པོར་འགུལ་
ཅིང་། མགྱོགས་མྱུར་གཉིད་ལས་སད་པར་ཉེ།
ང་མཱ་ཀེ་ལི་ཐེའི་གཟིམ་ཁང་དུ་འཛུལ་དུས་ཧྲེང་ལོའོ་ཁེ་ཆོས་ཁང་གི་ཆུ་
ཚོད་ཆེན་པོ་དེས་ཆུ་ཚོད་ལྔ་པར་སླེབས་པའི་དྲིལ་བརྡ་གཏོང་བཞིན་འདུག
ངས་སྒོ་སྲུང་བར་ངའི་མིང་བཤད་པ་ཡིན། ཁོས་དེ་སྔ་ངའི་ས་ནས་རེ་
རེར་རིན་ཐང་ཧྭ་ལའང་ཉི་ཤུ་ཡིན་པའི་གསེར་ཊམ་མང་པོ་ལེན་མྱོང་ཡོད་པ་
དང༌། ཁོས་ང་ལ་ཞོགས་པའི་ཆུ་ཚོད་ལྔ་པར་ཡང་སྲས་མོ་ཀཱ་ཏི་ཨས་ཀྱི་གཟིམ་
ཁང་ནང་འཛུལ་རྒྱུའི་དབང་ཆ་ཡོད་པ་ཤེས་ཀྱི་རེད།
དེར་བརྟེན་ངས་སྟབས་བདེའི་ངང་ནང་དུ་འཛུལ་བ་ཡིན། །
མ་གཞི་ངས་ཁོ་ལ་མཱ་ཀེ་ལི་ཐེ་ནང་དུ་བསྡད་ཡོད་མེད་འདྲི་ཆོག་ཀྱང་ཁོས་
ཕལ་ཆེར་ང་ལ་དགག་སྒྲ་སྦྱར་བའི་ལན་ཞིག་འདེབས་ཉེན་ཡོད་པས་ང་ནི་ཚོད་
དཔག་སྐར་མ་ཁ་ཤས་ཀྱིས་རིང་བ་བྱེད་འདོད། དེ་ཡང་ཚོད་དཔག་བྱེད་དུས་
གང་ལྟར་ད་དུང་ཡང་རེ་བ་ཅུང་ཟད་ཡོད། །
ངས་རྣ་བ་སྒོ་ལ་སྦྱར་ནས་ནང་ལོགས་ཀྱི་སྐད་སྒྲར་ཉན་གྱིན་བསྡད་པ་ཡིན།
སྐད་སྒྲ་གང་ཡང་མེད་ཅིང༌། ཁུ་ སིམ་ པ་ནི་ཧ་ལམ་ གྲོང་གསེབ་དང་
མཚུངས།
ངས་སྒོ་ཕྱེ་ནས་ནང་དུ་འཛུལ།
སྒེའུ་ཁུང་གི་ཡོལ་བ་ཚང་མ་དམ་པོར་བརྒྱབ་འདུག
ངས་གསོལ་ཚིགས་ཁང་གི་སྒེའུ་ཁུང་གི་ཡོལ་བ་ཕྱེ་བ་དང་། གཟིམ་ཆུང་
གི་ཕྱོགས་སུ་བསྐྱོད་དེ་དེའི་སྒོ་ཕྱེ་བ་མ་ཟད། སྒེའུ་ཁུང་གི་ཡོལ་བའི་ཐག་པའི་
འཁྲིས་སུ་རྒྱུགས་ཏེ་ཐག་པ་ཤུགས་ཀྱིས་འཐེན། །
སྒེའུ་ཁུང་གི་ཡོལ་བ་བྱེ་ཞིང༌། ཉི་འོད་ཕྲ་མོ་ཞིག་ནང་དུ་འཕྲོས་བྱུང་།
ངས་མལ་ཁྲིའི་ཕྱོགས་སུ་བསྐྱོད།
282
--
--



མལ་ཁྲི་ནི་སྟོང་པ་རེད།
ངས་སྒོ་རེ་རེ་བཞིན་ཕྱེ་ནས་ཁང་པ་ཚང་མར་བལྟས་པ་ཡིན།
མི་གཅིག་ཀྱང་མི་འདུག
ང་ཧ་ལམ་སྨྱོ་བར་གྱུར་སོང་།
ངས་ཁྲུས་ཁང་ནང་དུ་ཕྱིན་ནས་སྒེའུ་ཁུང་ཕྱེ་སྟེ་བསྟུད་མར་ཕུ་ལུས་ཏང་
སེར་སྐད་བཏང་བ་ཡིན། །
ལྕམ་དཱི་འུས་ཨའར་ནུ་ཝའི་སྒེའུ་ཁུང་དམ་པོར་བརྒྱབ་འདུག
དེས་ན་ངས་ཐོག་ཀ་ནས་བབས་ཏེ་སྒོ་སྲུང་ལ་སྲས་མོ་ཀཱ་ཏི་ཨས་ཉིན་པར་
ཕེབས་ཡོད་མེད་སྐད་ཆ་དྲིས་པ་ཡིན། །
མི་དེས་ང་ལ་“ ཕེབས་མ་སོང་། ལྕམ་དཱི་འུས་ཨའར་ནུ་ཝ་དང་མཉམ་དུ་
ཕེབས་སོང་”ཞེས་ལན་བཏབ་བྱུང་།
“ཁོང་མོས་ང་ལ་སྐད་ཆ་འདྲ་བཞག་མ་བྱུང་ངམ་”
“བཞག་མ་བྱུང་”
“ཁྱེད་རང་གིས་ཁོང་གཉིས་རྗེས་སུ་ག་རེ་གནང་བར་ཕེབས་པ་ཤེས་བྱུང་
ངམ་”
“ཁོང་གཉིས་སླར་ཤིང་རྟ་འཁོར་ལོར་བཞུགས་ནས་ཕྱིན་སོང་”
“ ཤིང་རྟ་འཁོར་ལོ་གང་འདྲ་ཞིག་འདུག་གམ་”
“ འཁོར་ལོ་ བཞི་ཡོད་པའི་ཕེབས་བྱམས་དབྱིབས་ཀྱི་སྒེར་འཁོར་ཞིག་
རེད་”
དེ་ཐམས་ཅད་ཡང་སྙིང་ག་རེ་བྱས་པ་ཡིན་ནམ།
ངས་ཁྱིམ་མཚེས་ཀྱི་སྒོ་དྲིལ་འཐེན།
“སྐུ་ཞབས། ཁྱེད་རང་གཟིམ་ཁང་ག་གིའི་མི་འཚོལ་མཁན་ཡིན་”ཞེས་སྒོ་
སྲུང་བས་སྒོ་ཕྱེ་རྗེས་ང་ལ་དེ་སྐད་དྲིས། །
“ང་ལྕམ་དཱི་འུས་ཨའར་ནུ་ཝའི་གཟིམ་ཁང་དུ་འགྲོ་མཁན་ཡིན་”
283



“ཁོང་མོ་ད་དུང་ཕེབས་མ་སོང་”
“ཁྱེད་རང་གིས་ཁོང་མོ་ལོག་མེད་པ་ཁས་ལེན་ཐུབ་བམ་”
“ཁས་ལེན་ཐུབ། སྐུ་ཞབས། འདིར་ད་དུང་ཁོང་མོའི་ཕྱག་ཡིག་ཅིག་
ཀྱང་ཡོད། མདང་དགོང་སྐྱེལ་བར་ཡོང་སོང་། ངས་ད་དུང་ཁོང་མོར་འབུལ་
ཐུབ་མ་བྱུང་”་
སྒོ་སྲུང་བས་ང་ལ་ཡི་གེ་ཞིག་བསྟན་བྱུང་བས་ངས་སྣང་མེད་དུ་ཡི་གེ་དེར་
མིག་ཟུར་ཞིག་བལྟས་པ་ཡིན།
ངས་དེ་ནི་མཱ་ཀེ་ལི་ཐེའི་ཡིག་གཟུགས་ཡིན་པ་ངོ་ཤེས་བྱུང་།
ངས་ཡི་གེ་ཚུར་བླངས།
ཡིག་སྐོགས་ཀྱི་ཐོག་ཏུ་འདི་ལྟར་བྲིས་ཡོད་པ་སྟེ།
ལྕམ་དཱི་འུས་ཨའར་ནུ་ཝ་ནས་སྐུ་ཞབས་དཱི་ཝར་ལ་འབུལ་གནང་ཞུ།
ངས་“ཡི་གེ་འདི་ང་ལ་སྤྲོད་ཡས་རེད་”ཅེས་སྒོ་སྲུང་བར་ཤོད་བཞིན་ཡིག་
སྐོགས་སྟེང་གི་ཡི་གེ་ཁོ་ལ་བསྟན།
མི་དེས་“ཁྱེད་རང་སྐུ་ཞབས་དཱི་ཝར་ཡིན་ནམ”ཟེར།
“ཡིན་”
“ ཨ་ཙི། ངས་ཁྱེད་རང་ངོ་ཤེས་ཀྱི་ཡོད། ཁྱེད་རང་རྟག་པར་ལྕམ་དཱི་འུས་
ཨའར་ནུ་ཝའི་གཟིམ་ཁང་དུ་ཕེབས་ཀྱི་འདུག་”
ཁྲོམ་ལམ་དུ་སླེབས་མ་ཐག་ངས་ཡི་གེ་དེ་ཁ་ཕྱེ་བ་ཡིན།
ངའི་རྐང་འོག་ཏུ་འབྲུག་སྒྲ་ཆེན་པོ་ཞིག་གྲགས་ཀྱང་ངས་ཡི་གེ་དེ་བཀླགས་
པ་ལས་དངངས་སྐྲག་ཆེ་བ་ཡོང་མི་སྲིད།
ཨར་མའང་ལགས། ཁྱེད་རང་གིས་ཡི་གེ་འདི་ཀློག་དུས་ང་མི་གཞན་གྱི་ཟུར་བསྟེན་
284



སྙིང་སྡུག་ཏུ་གྱུར་ཟིན་ཅིང་། ང་གཉིས་བར་གྱི་ཡོད་ཚད་མཇུག་སྒྲིལ་བ་རེད།
ངའི་གྲོགས་པོ། ཁྱེད་རང་པ་ལགས་ཀྱི་འགྲམ་དུ་སོང་ནས་ཁྱེད་རང་གི་གཅུང་མོར་
གཟིགས་པར་ཕེབས་ཤིག ཁོང་མོ་ནི་ལྷད་མེད་དྭངས་གཙང་གི་བུ་མོ་ཞིག་ཡིན་ཞིང་།
ཁོང་མོས་མི་ང་ཚོའི་གྲས་ཀྱི་སྡུག་བསྔལ་མཁྱེན་གྱི་མ་རེད། ཁྱེད་རང་གི་གཅུང་མོའི་འགྲམ་
དུ་མིང་ལ་མཱ་ཀེ་ལི་ཐེ་ཀཱ་ཏི་ཨས་ཟེར་བའི་ངན་ལྷུངས་ཀྱི་བུ་མོ་དེས་ཁྱེད་རང་མྱོང་དུ་བཅུག་
པའི་སྡུག་བསྔལ་རྣམས་མགྱོགས་མྱུར་བརྗེད་ཀྱི་རེད། མོས་དེ་སྔོན་སྐབས་ཤིག་རིང་ཁྱེད་
རང་གི་ཕོ་མོའི་བརྩེ་དུང་ལོངས་སུ་སྤྱོད་མྱོང་ཡོད་པ་དང་། བུ་མོ་དེའི་མི་ཚེ་གཅིག་རིང་
བདེ་སྐྱིད་ཀྱི་དུས་ཁྱུག་ཙམ་ཞིག་ཡོད་མྱོང་བ་དེ་ནི་ཁྱེད་རང་གིས་གནང་བ་རེད། མོས་ད་
ལྟ་རང་ཉིད་ཀྱི་ཚེ་སྲོག་སྔ་ཙམ་འཇུག་འགྲིལ་རྒྱུའི་རེ་བ་བྱེད་ཀྱི་འདུག
ང་མཇུག་མཐའི་སྐད་ཆ་དུམ་བུ་དེ་ཀློག་དུས་ཀླད་རྩ་ལམ་སེང་འཁྲུག་ཉེན་
ཡོད་པའི་ཚོར་སྣང་བྱུང་།།
སྐབས་ཤིག་ང་ངོ་མ་ ཁྲོམ་ལམ་དུ་འགྱེལ་བར་དོགས་བྱུང་། ངའི་མིག་
མདུན་དུ་སྨུག་ སྤྲིན་འཁྲིགས་པ་དང་། ཁྲག་དྲོན་ ཡ་ རྩའི་ནང་ལང་ལོང་དུ་
འཕྱུར།།
རྗེས་སུ་ང་རིག་པ་ཅུང་ཟད་དྭངས་ཏེ་མཐའ་འཁོར་དུ་ལྟ་སྐབས་མི་གཞན་
གྱིས་ངའི་གེགས་བར་ལ་སེམས་ཁུར་གཏན་ནས་མི་བྱེད་ཅིང་། ཁོ་ཚོ་ད་དུང་
ཡང་རྣམ་ཀུན་ལྟར་འཚོ་བ་སྐྱེལ་གྱིན་ཡོད་པས་ང་དངོས་གནས་ཡ་མཚན་ཆེན་པོ་
སྐྱེས་བྱུང༌།
ང་མི་གཅིག་གིས་མཱ་ཀེ་ལི་ཐེས་བཏང་བའི་རྡུང་རྡེག་བཟོད་མི་ཐུབ།
ངའི་པ་ལགས་ཏག་ཏག་ང་དང་གྲོང་ཁྱེར་གཅིག་གི་ནང་དུ་བཞུགས་ཡོད་
པ་དང་། སྐར་མ་བཅུ་ཙམ་བསྐྱོད་ན་ཁོང་གི་སྐུ་མདུན་དུ་འབྱོར་ཐུབ་པ་མ་ཟད།
ངའི་སྡུག་བསྔལ་དེ་རྒྱུ་རྐྱེན་གང་ཞིག་གིས་བཟོས་མིན་ལ་མ་ལྟོས་པར་ཁོང་གིས་
འཁུར་རོགས་གནང་སྲིད་པ་ཡིད་དུ་འཁོར་བྱུང༌།
ངས་སྨྱོན་པ་ཞིག་དང་འདྲ་ལ། རྐུན་པོ་ཞིག་དང་ཡང་འདྲ་བར་ཐད་ཀར་
285



པཱ་ལིའི་མགྲོན་ཁང་དུ་རྒྱུགས་ཕྱིན་པ་དང་། པ་ལགས་བཞུགས་སའི་གཟིམ་སྒོའི་
ལྡེབས་སུ་ལྡེ་མིག་གཟེར་ཡོད་པས་ནང་དུ་འཛུལ་བ་ཡིན།
ཁོང་དཔེ་དེབ་གཟིགས་བཞིན་འདུག
ང་ཁོང་གི་མདུན་དུ་ཐོན་སྐབས་ཁོང་གིས་ཡ་མཚན་གང་ཡང་མ་གནང་
ཞིང༌། ཧ་ལམ་ང་སྒུག་བཞུགས་ཡོད་པ་དང་འདྲ།
ངས་སྐད་ཆ་ཚིག་གཅིག་ཀྱང་མ་བཤད་པར་ཁོང་གི་པང་དུ་མཆོངས་པ་
ཡིན། ངས་མཱ་ཀེ་ལི་ཐེའི་ཡི་གེ་ཁོང་ལ་སྤྲད་པ་དང༌། རང་ཉིད་ཁོང་གི་མལ་
ཁྲིའི་མདུན་དུ་འགྱེལ་ནའང་མཆི་མ་ལྷུང་ལྷུང་དུ་འབབ་བཞིན་སྐད་ཤུགས་ཆེན་
པོས་ངུ་དགོས་བྱུང༌།
ཉེར་གསུམ། །
འཚོ་བའི་ནང་གི་ཡོད་ཚད་ རྒྱུན་ལྡན་དུ་འགྱུར་ སྐབས་ངའི་ངོས་ནས་
བཤད་ན་གསར་དུ་འཆར་བའི་ཉིན་མོ་དེ་འདས་ཟིན་པ་དང་མི་འདྲ་བ་གང་
ཞིག་ཡོད་པ་ཡིད་མི་ཆེས། ཐེངས་ཁ་ཤས་ཤིག་ངའི་སེམས་ནང་རང་ཉིད་ཀྱིས་
མི་དྲན་པའི་གནས་ཚུལ་གང་ཞིག་ཐོན་པ་དེས་ང་མཱ་ཀེ་ལི་ཐེའི་གཟིམ་ཁང་དུ་
མཚན་མོ་སྐྱེལ་ཐུབ་མ་བྱུང་། གལ་ཏེ་ངས་པུ་ཅི་ཝུའར་ལ་ལོག་ན་ཁོང་མོ་ང་དང་
འདྲ་བར་སེམས་འཚབ་ངང་ང་སྒུག་བཞིན་ཡོད་པ་མཐོང་ཐུབ་ལ། ཁོང་མོས་ང་
ལ་སུས་བཀག་མིན་འདྲི་སྲིད་ པ་ དང༌། ཁོང་ མོའི་ཁ་ཚ་དགོས་གཏུག་ཀྱང་
མཐོང་ཐུབ་སྙམ།
བརྩེ་དུང་དེ་འཚོ་བའི་ནང་ གི་ གོམས་གཤིས་ཤིག་ ཏུ་ གྱུར་རྗེས་ གོམས་
གཤིས་དེར་འགྱུར་ལྡོག་གཏོང་བ་དང་འབྲེལ་འཚོ་བའི་ནང་གི་ཕྱོགས་གཞན་གྱི་
འབྲེལ་བ་ཚང་མར་གནོད་འཚེ་མི་ཕོག་པ་བྱ་རྒྱུ་ནི་ཧ་ལམ་འགྲུབ་མི་ཐུབ་པ་ཞིག་
རེད།
དེར་བརྟེན་རང་ཉིད་རྨི་ལམ་གཏོང་གིན་མེད་པར་ཡིད་ཆེས་ཡོང་ཆེད་ང་
286



རྟག་ཏུ་མཱ་ཀེ་ལི་ཐེའི་ཡི་གེ་བསྐྱར་ཀློག་མི་བྱེད་ཀ་མེད་བྱུང༌། །
དེ་ཡང་སེམས་ཁམས་ལ་ཕོག་ཐུག་ཐེབས་པའི་རྐྱེན་གྱིས་ངའི་ལུས་ཕུང་ཧ་
ལམ་ཉམས་པར་གྱུར་སོང་། སེམས་ནང་གི་དངངས་འཚབ་དང་། མཚན་མོའི་
འདུར་རྒྱུག་ ཞོགས་པ་ཐོས་པའི་གསར་འགྱུར་བཅས་ཚང་མས་ང་སྟོབས་ཟད་
ནུས་རྫོགས་སུ་བཏང་། ངའི་པ་ལགས་ཀྱིས་ང་ལུས་སྟོབས་ཧ་ཅང་ཉམས་པའི་
སྐབས་དང་བསྟུན་ཏེ་ང་ཁོང་དང་མཉམ་དུ་པཱ་ལི་ནས་བྲལ་རྒྱུའི་ཁས་ལེན་བྱེད་
དུ་བཅུག་བྱུང་། །
ཁོང་གི་རེ་བར་ངས་མོས་མཐུན་བྱས་པ་ཡིན། ང་ལ་རྩོད་གླེང་བྱེད་རྒྱུའི་
ནུས་ཤུགས་མེད། རྡུང་རྡེག་དེ་འདྲ་ཞིག་ཕོག་མ་ཐག་པའི་རྗེས་སུ་ང་གསོན་
པོར་འཚོ་ཆེད་ལྷད་མེད་པའི་བརྩེ་དུང་ཞིག་གི་རོགས་རམ་ཤིན་ཏུ་མཁོ།
ངའི་པ་ལགས་ང་ལ་ཕོག་པའི་གོད་ཆག་ལ་སེམས་གསོ་གཏོང་འདོད་ཧ་
ཅང་ཆེ་བས་ང་ལ་བདེ་སྐྱིད་ཀྱི་ཚོར་སྣང་ཆེན་པོ་བྱུང༌། །
ངས་དྲན་པ་ཞིག་ལ་ཉིན་དེའི་ཆུ་ཚོད་ལྔ་པའི་ཐོག་ཁོང་གིས་ང་ཁོང་དང་
མཉམ་དུ་ཤིང་རྟ་འཁོར་ལོ་ཞིག་གི་ནང་འཛུལ་དུ་བཅུག ཁོང་གིས་མི་བོས་ནས་
ངའི་ལམ་ཆས་བསྡོག་ཏུ་བཅུག་པ་དང་། དེ་ནས་ཁོང་གི་ལམ་ཆོས་དང་མཉམ་
དུ་བསྡམས་ཏེ་ཤིང་རྟ་འཁོར་ལོའི་རྒྱབ་ཏུ་བླུགས་རྗེས་བཀའ་མོལ་ཚིག་གཅིག་
ཀྱང་མ་གསུངས་པར་ང་ཁྲིད་བྱུང༌། །
ང་ཅི་བྱ་གཏོལ་བྲལ་དུ་གྱུར་སོང་། གྲོང་ཁྱེར་རྒྱབ་ཕྱོགས་སུ་ཡལ་རྗེས་ཁུ་
སིམ་པའི་འགྲུལ་བཞུད་ལམ་ཐག་གིས་ངའི་སེམས་ནང་གི་སྟོང་སྣང་དེ་ཡང་
བསྐྱར་བསླངས་བྱུང་།
དེ་དུས་ང་སླར་མིག་ཆུ་ཤོར་བར་གྱུར།
ངའི་པ་ལགས་ཀྱིས་གཏམ་གང་ཞིག་གིས་ཀྱང་ང་ལ་སེམས་གསོ་གཏོང་མི་
ཐུབ་པ་རྟོགས་པས་ཁོང་གིས་སྐབས་རེ་ངའི་ལག་པ་འཇུ་ཙམ་གནང་ནས་ཧ་ལམ་
ང་ལ་ལུས་འགྲམ་དུ་གྲོགས་པོ་ཞིག་ཡོད་པའི་དྲན་སྐུལ་གནང་བ་ཙམ་ལས་བཀའ་
287



མོལ་ཚིག་གཅིག་ཀྱང་མ་གསུངས་པར་ང་རང་གང་འདོད་བཞིན་ངུ་རུ་བཅུག
མཚན་མོ་ངས་གཉིད་ཁྱུག་ཙམ་ཉལ་བ་ཡིན། རྨི་ལམ་ནང་ངས་མཱ་ཀེ་ལི་
ཐེ་མཐོང་བྱུང༌། །
ང་གློ་བུར་གཉིད་ལས་སད་ཅིང་། རང་ཉིད་ཤིང་རྟ་འཁོར་ལོའི་ནང་ཇི་
ལྟར་སླེབས་པ་རེ་ཞིག་མི་ཤིས་པར་གྱུར།
དེ་རྗེས་སླར་དོན་དངོས་ཀྱི་གནས་ཚུལ་བསམ་བློར་འཁོར་བས་མགོ་བྲང་
མདུན་དུ་དུད་དགོས་བྱུང་། །
ང་པ་ལགས་དང་གླེང་མོལ་བྱེད་མི་ཕོད། ཁོང་གིས་ང་ལ་“ང་ནི་བུད་མེད་
དེའི་ཕོ་མོའི་བརྩེ་དུང་ལ་ཡིད་ཆེས་མེད། ཁྱེད་རང་གིས་བྱས་ན་ངས་བཤད་པ་
དེ་འགྲིག་མི་འདུག་གམ”ཞེས་ཤོད་པར་ཧ་ཅང་སྐྲག་བྱུང༌།
འོན་ཏེ་ཁོང་ལ་བདེན་པ་ཐོབ་ཀྱང་སྐད་ཆ་དེ་འདྲ་གསུངས་མ་བྱུང་། ང་
ཚོ་Cགྲོང་ཁྱེར་ལ་འབྱོར་སོང་། ལམ་བར་དུ་ཁོང་གིས་ང་ལ་ང་ཁོང་དང་ལྷན་དུ་
པཱ་ལི་ནས་བྲལ་དགོས་པའི་རྒྱུ་རྐྱེན་དང་འབྲེལ་བ་སྤུ་ཙམ་ཡང་མེད་པའི་བཀའ་
མོལ་འགའ་ཞིག་གསུངས་པ་ཕུད་གཞན་ཅི་ཡང་མ་གསུངས།
ངས་གཅུང་མོར་འཐམས་ནས་འགྲམ་པ་སྦྱོར་སྐབས་མཱ་ཀེ་ལི་ཐེས་ཡི་གེའི་
ནང་བྲིས་པའི་ཁོང་མོའི་སྐོར་གྱི་སྐད་ཆ་རྣམས་ངའི་བསམ་བློར་འཁོར་བྱུང༌།
འོན་ཏེ་ངའི་གཅུང་མོ་ཇི་ལྟར་ལེགས་ནའང་ཁོང་མོས་ངའི་སྙིང་སྡུག་བརྗེད་དུ་
འཇུག་མི་ཐུབ་པ་ངས་ལམ་སེང་རྟོགས།
རི་དྭགས་རྔོན་པའི་དུས་ཚིགས་སླེབས་སོང་། ངའི་པ་ལགས་ཀྱིས་དེ་ནི་
ངའི་སྐྱོ་སྣང་སེལ་རྒྱུའི་གོ་སྐབས་བཟང་པོ་ཞིག་ཡིན་པའི་ངོས་འཛིན་གནང་སྟེ་
ཁྱིམ་མཚེས་སམ་གྲོགས་པོ་འགའ་ཤས་དང་མཉམ་དུ་རི་དྭགས་རྔོན་པའི་བྱེད་སྒོ་
ཐེངས་ཁ་ཤས་སྒྲིག་འཛུགས་གནང་། ངས་ཀྱང་བྱེད་སྒོའི་ནང་ཞུགས་པ་ཡིན།
ངས་བྱེད་སྒོ་དེར་ངོ་རྒོལ་མ་བྱས་ལ། སྤྲོ་སྣང་ཡང་མ་བྱས་པར་ཧ་ལམ་དོ་འཁུར་
ཅི་ཡང་མི་བྱེད་པའི་རྣམ་འགྱུར་བསྟན་པ་ཡིན། ང་པཱ་ལི་ནས་བྲལ་རྗེས་ངའི་བྱ་
288
6



སྤྱོད་ཚང་མ་གསོན་ཉམས་མེད་པར་གྱུར་སོང་།
ང་ཚོས་རི་དྭགས་ཀྱི་མཐའ་བསྐོར། ཁོང་ཚོས་ང་རང་ས་སྲུང་དུ་བཅུག་
པས་ངས་མདེའུ་བཏོན་པ་དང༌། མེ་མདའ་ལུས་འགྲམ་དུ་བཞག་སྟེ་བསམ་བློ་
གཏོང་གིན་བསྡད་པ་ཡིན།
ངས་མཁའ་དབྱིངས་ཀྱི་ སྦྱིན་པའི་འཕྱོ་ལྡིང་ལ་ལྟ་བཞིན་རང་ཉིད་ཀྱི་
སེམས་པ་དེ་ སྟོང་བསང་བསང་གི་ཀླུང་ཐང་ཐོག་གང་འདོད་བཞིན་རྒྱུག་ཏུ་
འཇུག་པའི་སྐབས་ན་རྔོན་པ་ཞིག་གིས་མཚམས་མི་ཆད་པར་ང་འབོད་པ་དང་།
ང་དང་གོམ་པ་བཅུའི་ས་ན་རི་བོང་ཞིག་ཡོད་པའི་བརྡ་གཏོང་གིན་འདུག །
ངང་ཚུལ་དེ་དག་ཚང་མ་ངའི་པ་ལགས་ཀྱི་སྤྱན་ནས་མ་ཐར་ཅིང་། ངའི་
ཕྱི་ཚུལ་ལྷུང་པའི་དབང་གིས་ཁོང་མགོ་སྐོར་འོག་ཏུ་ཚུད་མེད། ཁོང་གིས་ངའི་
སེམས་ལ་རྡུང་རྡེག་ཆེན་པོ་གང་ཞིག་ཕོག་པར་མ་ལྟོས་པར་གང་ལྟར་ཉིན་ཞིག་
འཇིགས་སྣང་ཞིག་ཐོན་ངེས་པ་དང་། ཕལ་ཆེར་ཉེན་ཁ་ཆེ་བའི་གོ་ལྡོག་གི་ནུས་
པ་ཞིག་ཡིན་ངེས་པ་ཡོངས་སུ་མཁྱེན་པས་ཕྱོགས་གཅིག་ནས་གང་ཐུབ་ཅི་ཐུབ་
ཀྱིས་ང་ལ་སེམས་གསོ་གནང་གི་མེད་པའི་ཚུལ་སྟོན་པ་དང༌། ཕྱོགས་གཞན་
ཞིག་ནས་ཐབས་ཤེས་ཡོད་རྒུས་ང་ལ་སྐྱོ་སྣང་སེལ་རོགས་གནང་། །
ངའི་གཅུང་མོས་དེའི་ནང་གི་གསང་བ་མི་ཤེས་ལ། ཁོང་མོས་དེ་སྔ་སྣང་
བ་སྐྱིད་ཅིང་ཁ་གསང་བའི་ང་གློ་བུར་དུ་ཡི་མུག་ཅིང་དགའ་སྣང་མེད་པ་དང་།
སེམས་དོན་མང་བའི་མི་དེ་འདྲ་ཞིག་ཏུ་འགྱུར་དོན་ཡང་གཏན་ནས་མི་ཤེས། །
སྐབས་འགར་ང་ཡི་མུག་ནས་སྡོད་སྐབས་པ་ལགས་ཀྱིས་གློ་བུར་དུ་སེམས་
ཁྲལ་ཆེན་པོའི་ངང་ང་ལ་ གཟིགས་ནས་བཞུགས་ ཀྱིན་འདུག ངས་ལག་ པ་
བརྐྱངས་ནས་ཁོང་གི་ཕྱག་འཇུས་ཤིང་། དེ་ནི་ཧ་ལམ་ཁུ་སིམ་པོའི་ངང་ངས་
ཁོང་ལ་སྣང་མེད་ངང་སྡུག་བསྔལ་འཁྱེར་འོང་བར་གུ་ཡངས་གནང་རྒྱུའི་རེ་བ་
འདོན་པ་དང་མཚུངས། །
ཟླ་བ་གཅིག་དེ་ལྟར་འདས་སོང་། འོན་ཀྱང་ང་སླར་བཟོད་སྒོམ་བྱ་ཐབས་
289



བྲལ།
མཱ་ཀེ་ལི་ཐེའི་གཟུགས་བརྙན་དེ་དུས་རྟག་ཏུ་ངའི་ཀླད་པའི་ནང་འཆར་
ཅིང༌། སྔར་སོང་དང་ད་ལྟ་ཚང་མ་ང་བུད་མེད་དེར་ལྷག་པར་དགའ་བཞིན་
ཡོད་པས་དུས་ཁྱུག་ཙམ་ནང་ཁོང་མོ་ཀླད་པའི་ནང་ནས་འབུད་རྒྱུ་དེ་ནི་རྩ་བ་
ནས་འགྲུབ་མི་སྲིད། ངས་ཡང་མིན་ན་ཁོང་མོར་དགའ་པོ་བྱེད་དགོས་པ་དང་།
ཡང་མིན་ན་ཁོང་མོར་ཁོང་ཁྲོ་ཟ་དགོས། ཁོང་མོར་དགའ་ནའང་འདྲ། ཁྲོ་
ནའང་འདྲ། ང་ངེས་པར་དུ་ཁོང་མོ་སླར་ཐེངས་གཅིག་ཐུག་དགོས་པ་མ་ཟད།
ལམ་སེང་ཐུག་པ་དགོས། །
ངའི་སེམས་ནང་བསམ་ཚུལ་དེ་ཡོད་མ་ཐག་ནས་ཆེས་བརྟན་པོར་གྱུར་
ཅིང་། བློ་བརྟན་འགྱུར་མེད་ཀྱི་བསམ་ཚུལ་དེ་ངའི་ཡུན་རིང་ སྐྱེ་སྟོབས་ ཀྱི་
དཔལ་ཉམས་པའི་ལུས་ཕུང་ནང་སླར་ཡང་རྒྱས་བྱུང༌། །
དེ་ནི་དུས་ཕྱིས་ཏེ། ཟླ་བ་གཅིག་གི་རྗེས་སམ་ཡང་ན་གཟའ་འཁོར་གཅིག་
གི་རྗེས་སུ་མཱ་ཀེ་ལི་ཐེ་དང་ཐུག་འདོད་པ་ཞིག་གཏན་ནས་མིན་པར་དེ་ལས་ལྡོག་
སྟེ་བསམ་ཚུལ་དེ་ཡོད་པའི་ཉིན་གཉིས་པར་ཁོང་མོ་ངེས་པར་དུ་མཐོང་ཐུབ་པ་
བྱེད་དགོས། ངས་པ་ལགས་ལ་ང་པཱ་ལིར་ལས་ཀ་ཁ་ཤས་སྒྲུབ་རྒྱུ་བསྡད་ཡོད་
པས་གནས་སྐབས་ཁོང་དང་བྲལ་རྒྱུ་དང་། མགྱོགས་མྱུར་ལོག་ཡོང་རྒྱུ་ཞུས་པ་
ཡིན། །
ང་པཱ་ལིར་འགྲོ་དགོས་ པའི་ རྒྱུ་མཚན་ཁོང་ གིས་ཏན་ཏན་ཚོད་དཔག་
ཐེབས་ཡོད་ཀྱི་རེད། གང་ཡིན་ཟེར་ན་ཁོང་གིས་ཨུ་ཚུགས་བརྒྱབ་ནས་ང་གཏོང་
གི་མི་འདུག འོན་ཀྱང་སྐབས་དེ་དུས་ང་ཁོང་ཁྲོ་རབ་ཏུ་འབར་ཅིང༌། གལ་ཏེ་
རེ་འདོད་དེ་མངོན་འགྱུར་མ་བྱུང་ན་ཕལ་ཆེར་གོད་ཆག་རང་བཞིན་གྱི་རྗེས་
འབྲས་ཐོན་ངེས་ཡིན་པ་མཐོང་སྐབས་ཁོང་གིས་ང་ལ་འཐམས་ཏེ་ཧ་ལམ་མཆི་མ་
འདོན་བཞིན་ང་ལ་གང་མགྱོགས་ཁོང་གི་འགྲམ་དུ་ལོག་ཡོང་དགོས་པའི་རེ་བ་
བཏོན་བྱུང་།
290



པཱ་ལིར་མ་སླེབས་པའི་གོང་དུ་ངས་གཉིད་གཏན་ནས་ཉལ་མེད།
པཱ་ལིར་སླེབས་སོང་། ང་གང་དང་ཅི་ཞིག་བྱེད་དགོས་པ་རང་ཉིད་ཀྱིས་
ཀྱང་མི་ཤེས། སྔོན་ལ་མཱ་ཀེ་ལི་ཐེ་གང་འདྲ་བྱས་ཡོད་མེད་བལྟ་བར་འགྲོ་དགོས་
ལོས་ཡིན།
ངས་རང་ཤག་ཏུ་ཡོང་ནས་གྱོན་ཆས་བརྗེས། དེ་ཉིན་གནམ་གཤིས་ཧ་
ཅང་ལེགས་པ་དང༌། ཁོམ་པ་ཡང་ཡོད་པས་ངས་ཤང་སེ་ལི་སེ་ལམ་དུ་བསྐྱོད་པ་
ཡིན།
ཆུ་ཚོད་ཕྱེད་ཀ་འདས་རྗེས་ངས་ཐག་རིང་ནས་མཱ་ཀེ་ལི་ཐེའི་ཤིང་རྟ་འཁོར་
ལོ་སྒོར་དབྱིབས་ཐང་ཆེན་བརྒྱུད་མཐུན་འགྲིག་ཐང་ཆེན་གྱི་ཕྱོགས་སུ་ཡོང་བ་
མཐོང་བྱུང་།
ཁོང་མོའི་རྟ་ཚུར་བླུས་ཡོད་ཅིང་། འཁོར་ལོ་ནི་སྔོན་མ་ལྟར་རེད། ཡིན་
ནའང་ཤིང་རྟ་འཁོར་ལོའི་ནང་ཁོང་མོ་མཐོང་རྒྱུ་མི་འདུག
ཁོང་མོ་ཤིང་རྟ་འཁོར་ལོའི་ནང་མེད་པ་མཐོང་མ་ཐག་ངས་ཕྱོགས་བཞིར་
མིག་ལྟ་ཞིག་བྱས་པས་དེ་སྔ་མཐོང་མྱོང་མེད་པའི་བུད་མེད་ཅིག་གི་ཕེབས་རོགས་
འོག་མཱ་ཀེ་ལི་ཐེ་རྐང་ཐང་དུ་ཡོང་བ་མཐོང་བྱུང་། །
ངའི་འགྲམ་ནས་སྐྱོད་དུས་ཁོང་མོའི་ངོ་གདོང་སྐྱ་བོར་གྱུར་ཡོད་པ་དང༌།
མཆུ་སྒྲོས་འགུལ་ཙམ་བྱས་ཏེ་རྩ་གཞི་རེངས་པའི་འཛུམ་མདངས་ཤིག་ཐོན་པར་
གྱུར། འོ་ན་ང་། ངའི་སྙིང་ཁ་དྲག་ཏུ་འཕགས་ཏེ་བྲང་ཁོག་ལ་བརྡབས། འོན་
ཀྱང་གང་ལྟར་ངས་ལྷིང་འཇགས་ཀྱི་གདོང་གཤིས་མཐའ་འཁྱོངས་ཐུབ་ སྟེ་སྤྲོ་
སེམས་དབུལ་བའི་སྒོ་ནས་ངའི་སྔར་སོང་གི་ཟུར་བསྟེན་སྙིང་སྡུག་དེར་མགོ་གུག་
ཙམ་གུག་ཙམ་བྱས་པ་ཡིན། ཁོང་མོས་ལམ་སེང་ཤིང་རྟ་འཁོར་ལོའི་ཕྱོགས་སུ་
བསྐྱོད་དེ་ཁོང་མོའི་གྲོགས་མོ་དང་ལྷན་དུ་འཁོར་ལོར་འཛེགས་སོང་། །
ང་ལ་མཱ་ཀེ་ལི་ཐེ་རྒྱུས་མངའ་ཡོད། ཐེངས་འདིར་སྟེས་དབང་དུ་འཕྲད་པ་
དེས་ཁོང་མོ་ཏན་ཏན་དངངས་སྐྲག་སྐྱེས་ནས་ཅི་བྱ་གཏོལ་མེད་དུ་གྱུར་ཡོད་ངེས་
291



རེད། ཁོང་མོས་ང་པཱ་ལི་ནས་བྲལ་བ་ཤེས་ངེས་ཡིན་པས་དེར་བརྟེན་ང་ཚོའི་
འབྲེལ་བ་ཐོར་ཞིག་ཏུ་སོང་རྗེས་མཇུག་འབྲས་གང་ཞིག་ཐོན་མིན་ལ་ཁོང་མོ་བློ་
བདེ་ནས་བསྡད་ཡོད་ཀྱི་རེད། འོན་ཏེ་ཁོང་མོས་ང་སླར་ལོག་སླེབས་ཡོད་པ་
མཐོང་བ་མ་ཟད། གདོང་དང་གདོང་ཐུག་ནས་འཕྲད་པ་དང༌། ངའི་གདོང་
གཤིས་སྐྱ་བོ་དེ་འདྲ་ཆགས་ཡོད་པ་མཐོང་སྐབས་ང་ད་ཐེངས་ལོག་སླེབས་པར་
དམིགས་ཡུལ་ཞིག་ཡོད་ པ་ ཁོང་མོས་ཏན་ཏན་ཤེས་སྲིད་པ་དང་། རྗེས་སུ་
གནས་ཚུལ་གང་ཞིག་ཐོན་མིན་ལ་ཏན་ཏན་ཚོད་དཔག་བྱས་ཡོད་ངེས་རེད། །
གལ་ཏེ་ངས་མཱ་ཀེ་ལི་ཐེའི་འཚོ་བ་དེ་ཙམ་ལེགས་པོ་མེད་པ་མཐོང་ན།
གལ་ཏེ་ང་ས་ཁོང་མོར་རོགས་རམ་འདྲ་བྱས་ཏེ་ངའི་འཁོན་ལན་སློག་སེམས་ཀྱི་རེ་
བ་བསྐངས་ཐུབ་ན་ངས་ ཕལ་ཆེར་ ཁོང་མོར་ གུ་ ཡངས་ གཏོང་སྲིད་ པ་ དང་།
ཁོང་མོར་སླར་སྡུག་པོ་གཏོང་འདོད་བྱེད་མི་སྲིད། འོན་ཀྱང་ངས་ཁོང་མོ་ཧ་
ཅང་སྐྱིད་པོ་ཡོད་པ་མཐོང་བ་དང་། མ་མཐར་ཡང་ཕྱི་ཚུལ་ནས་བལྟས་ན་དེ་
ལྟར་དུ་སྣང་ཞིང་། མི་གཞན་གྱིས་ངའི་ཚབ་བྱས་ནས་ངས་ཁོང་མོར་མུ་མཐུད་
མཁོ་འདོན་བྱེད་མི་ཐུབ་པའི་རྒྱས་སྤྲོས་ཀྱི་འཚོ་བ་དེ་རིགས་མཁོ་འདོན་བྱེད་ཀྱིན་
ཡོད་པ་རེད། ང་ཚོའི་བར་གྱི་འབྲེལ་བ་ཐོར་ཞིག་ཏུ་སོང་བ་དེ་ནི་ཁོང་མོ་རང་
གིས་བཟོས་པ་ཞིག་ཡིན། དེར་བརྟེན་ངོ་ཚ་ཁྲེལ་མེད་ཀྱི་ངོ་བོ་ལྡན་པ་དང་།
ངའི་རང་བརྩིའི་བསམ་བློ་དང་བརྩེ་དུང་ཚང་མར་བརྙས་བཅོས་ཕོག་ཡོད་པས་
ཁོང་མོས་ངེས་པར་དུ་ངས་མྱོང་བཞིན་པའི་སྡུག་བསྔལ་ལ་རིན་དོད་འདོན་
དགོས།
ངས་བུད་མེད་དེའི་བྱ་སྤྱོད་སྣང་མེད་དུ་འཇོག་མི་ཐུབ། ཁོང་མོའི་སྡུག་
བསྔལ་ཆེ་ཤོས་ནི་ཕལ་ཆེར་ངའི་སྣང་མེད་ཡིན་སྲིད་པས་ངས་ཁོང་མོའི་མདུན་དུ་
མ་ཚད་མི་གཞན་གྱི་མདུན་དུ་ཡང་ངེས་པར་དུ་སྣང་བ་ཅི་ཡང་མེད་པའི་ཚུལ་
ཞིག་འདོན་དགོས། །
ངས་ངོ་གདོང་འཛུམ་གྱིས་གང་བའི་ཚུལ་ཞིག་འཆོས་ནས་ཕུ་ལུས་ཏང་
292



སེའི་གཟིམ་ཁང་དུ་ཕྱིན་པ་ཡིན།
ཁོང་མོའི་གཡོག་མོས་ང་སླེབས་པའི་བརྡ་སྦྱོར་བར་ཕྱིན་པ་མ་ཟད། ང་ལ་
མགྲོན་སྣེ་ཚོམས་ཆེན་དུ་ཁྱུག་ཙམ་སྒུག་རོགས་ཟེར།
མཐར་ལྕམ་དཱི་འུས་ཨར་ནུ་ཝ་ཐོན་ཡོང་ནས་ང་མགྲོན་འཛོམས་ཁང་ཆུང་
ནང་ཁྲིད་བྱུང༌། ང་མར་སྡོད་སྐབས་མགྲོན་སྣེ་ཚོམས་ཆེན་ནང་ནས་སྒོ་འབྱེད་
པའི་སྒྲ་དང་གོམ་སྒྲ་ཆུང་ངུ་ཞིག་གྲགས་ཤིང༌། དེ་རྗེས་རྡོ་སྐས་ སྟེང་གི་སྒོ་དེ་
ཤུགས་ཀྱིས་བརྒྱབ་སོང་།
“ངས་ཁྱེད་རང་ལ་ཐུགས་སུན་བཟོས་མ་སོང་ངམ་”ཞེས་ཕུ་ལུས་དང་སེར་
དེ་སྐད་དྲིས།
“ མ་རེད། མཱ་ཀེ་ལི་ཐེ་ད་ལྟ་རང་འདིར་ཡོད། ཁོང་མོས་ཁྱེད་རང་ཕེབས་
པའི་བརྡ་ཐོས་རྗེས་བྲོས་ཕྱིན་སོང་། ད་ལྟ་ཐོན་འགྲོ་མཁན་དེ་ཁོང་མོ་རེད་”
“བྱས་ན་ད་ལྟ་ཁོང་མོ་ང་ལ་ཞེད་ཀྱི་ཡོད་པ་རེད་དམ་”
“མ་ རེད། ཁྱེད་ རང་ གིས་ ཁོང་ མོ་ གཟིགས་ རྗེས་ ཞེན་ པ་ ལོག་ ཡོང་
བསམས་པ་རེད་”
“དེ་ག་རེ་ཡིན་ནམ་” ང་དངངས་སྐྲག་སྐྱེས་ནས་དབུགས་ཀྱང་གཏོང་མི་
ཐུབ་པར་གྱུར་སོང་། ངས་གང་ཐུབ་ཀྱིས་དབུགས་རྔུབ་གཏོང་རྒྱུན་ལྡན་དུ་
བསྒྱུར་པ་དང༌། དེ་རྗེས་ཡིད་འཇོག་སྤུ་ཙམ་ཡང་མེད་པའི་ཐོག་ནས་“ཡ་ང་
བའི་བུ་མོ་དེས་རང་ཉིད་ཀྱི་ཤིང་རྟ་འཁོར་ལོ་དང་། ཁྱིམ་ཆས། ཕ་ལམ་བཅས་
སླར་ཚུར་རག་ཆེད་ང་དང་ཁ་བྲལ་བ་རེད། ཁོང་མོའི་བྱེད་སྟངས་དེ་འགྲིག་པ་
རེད། ང་ཁོང་མོར་སྐྱོན་འཛུགས་བྱེད་དགོས་དོན་མེད། དེ་རིང་ངས་ཁོང་མོ་
མཐོང་བྱུང”ཞེས་བཤད་པ་ཡིན།
“གང་དུ་མཐོང་བྱུང་ངམ” ཕུ་ལུས་ཏང་སེས་ང་ལ་ལྟ་བཞིན་དེ་སྐད་སྨྲས་
པ་དང༌། ཧ་ལམ་ང་དེ་སྔོན་ཁོང་མོས་ངོ་ཤེས་པའི་བརྩེ་དུང་ཟབ་པའི་མི་དེ་ཡིན་
མིན་ལ་བསམ་བློ་ཞིབ་ཕྲ་གཏོང་བ་དང་འདྲ།
293



“ཤང་སེ་ལི་སེ་ལམ་དུ་མཐོང་བྱུང་། ཁོང་མོ་ཤིན་ཏུ་མཛེས་པའི་བུ་མོ་
ཞིག་དང་མཉམ་དུ་འདུག བུ་མོ་དེ་སུ་རེད་དམ་”
“གང་འདྲ་ཞིག་འདུག་གམ་”
“སྐྲ་སེར་པོ་སུ་ལུ་ཡིན་པ་དང༌། གཟུགས་བྱད་ལེགས་པ། མིག་མཐིང་
མདོག་ཡིན་པ། སྐྱེ་འབྲས་མཛེས་པོ་ཞིག་འདུག་”
“ཨ་ལས། དེ་ཨའོ་ལིན་ཕུའུ་རེད། དངོས་འབྲེལ་བུ་མོ་མཛེས་པོ་ཞིག་
ཡོད་པ་རེད་”
“ཁོང་མོར་ད་ལྟ་བདག་པོ་ཡོད་དམ་”
“བདག་པོ་གཏན་འཁེལ་མི་འདུག”
“ཁོང་མོ་ག་པར་སྡོད་ཀྱི་ཡོད་པ་ཡིན་ནམ་”
“ཐའེ་ལུང་ ཤའས་ལམ་སྒོ་རྟགས་... ནང་སྡོད་ཀྱི་འདུག ཨ་ ལས།
ད་བྱེད་དུས་ཁྱེད་རང་ཁོང་མོར་ལག་པ་རྒྱག་མཁན་ཡིན་པ་རེད་”
“དུས་ཕྱིས་ཀྱི་གནས་ཚུལ་སུས་ཀྱང་ཤེས་ཀྱི་མ་རེད་”
“འོ་ན་མཱ་ཀེ་ལི་ཐེ་” །
“གལ་ཏེ་ངས་ཁོང་མོ་སྤུ་ཙམ་ཡང་དྲན་གྱི་མི་འདུག་ཟེར་ན་དེ་ནི་རྫུན་
གཏམ་རེད། ཡིན་ནའི་ང་ཁ་བྲལ་སྟངས་ལ་དང་དོད་ཆེན་པོ་བྱེད་ཀྱི་ཡོད། མཱ་
ཀེ་ལི་ཐེས་གང་འདོད་བཞིན་ང་དོར་བ་རེད། དེས་ན་ངས་དེ་སྔོན་མོ་ལ་བརྩེ་
དུང་ཟབ་མོ་དེ་འདྲ་བཅངས་པ་ནི་ང་རང་ལྐུགས་ཐག་ཆོད་པ་རེད་སྙམ་གྱི་འདུག
གང་ཡིན་ཟེར་ན། དེ་སྔ་ང་ངོ་མ་བུ་མོ་དེར་ཧ་ཅང་དགའ་པོ་ཡོད་”
ངས་སྐད་ཆ་དེ་ཚོ་སྐད་གདངས་གང་ཞིག་སྤྱད་ནས་བཤད་པ་ཁྱེད་རང་
གིས་ཚོད་དཔག་བྱེད་ཐུབ། ངའི་དཔྲལ་སྟེང་ནས་རྔུལ་ཆུ་བཞུར་བྱུང༌།
“ཁོང་མོས་ཀྱང་ཁྱེད་རང་ལ་དགའ་པོ་བྱེད་ཀྱི་འདུག ཧའེ། ཁོང་མོས་
ད་ལྟ་བར་ཁྱེད་རང་ལ་ཧ་ཅང་དགའ་པོ་བྱེད་ཀྱི་འདུག དེ་རིང་ཁོང་ཅོར་ཁྱེད་
རང་འཕྲད་རྗེས་ལམ་སེང་ང་ལ་ཤོད་པར་སླེབས་བྱུང་། དེ་དཔང་རྟགས་རེད།
294



ཁོང་མོ་ཡོང་དུས་ནད་གང་ཞིག་གིས་མནར་བ་ལྟར་ལུས་ཧྲིལ་པོ་འདར་སིག་སིག་
རེད་”
“འོ་ན་ཁོང་མོས་ཁྱེད་རང་ལ་ག་རེ་གསུངས་བྱུང་ངམ་”
“ཁོང་མོས་ང་ལ་ “ ཁོང་ཏན་ཏན་ཁྱེད་རང་ལ་གཟིགས་པར་ཕེབས་ཀྱི་
རེད་”ཅེས་ང་ལ་ཁྱེད་རང་གིས་ཁོང་མོར་དགོངས་པ་དྭངས་པ་གནང་རོགས་
ཤོད་རྒྱུ་མངགས་བྱུང་”
“ངས་ཁོང་ཁྲོ་དྭངས་པ་བྱས་ཟིན་པ་ཡིན་ཞེས་ཁྱེད་རང་གིས་ཁོང་མོར་
གསུངས་ན་འགྲིག ཁོང་མོ་གཞོན་ནུ་མ་སེམས་བཟང་ཞིག་རེད། ཡིན་ནའི་
གཞོན་ནུ་མ་ཙམ་ཞིག་རེད། ཁོང་མོས་ང་ལ་བྱེད་སྟངས་དེ་འདྲ་བྱས་པ་དེ་མ་
གཞི་བྱས་ན་ངས་ སྔ་ས་ནས་ཤེས་དགོས་པ་དང༌། ཐ་ན་ངས་ཁོང་མོར་ཆོད་
སེམས་དེ་འདྲ་ཡོད་པར་ཐུགས་རྗེ་ཆེ་ཞུ་དགོས། གང་ཡིན་ཟེར་ན། དེ་རིང་
ངས་རང་གིས་རང་ལ་ཁོང་མོ་དང་ནམ་ཡང་ཁ་མི་བྲལ་བའི་བསམ་བློ་གཏོང་
སྟངས་དེར་མཇུག་འབྲས་གང་ཞིག་ཡོང་མིན་དྲིས་པ་ཡིན། དེ་དུས་ང་ངོ་མ་སྨྱོ་
འདུག”
“གལ་ཏེ་ཁྱེད་རང་ཡང་ཁོང་མོ་ལྟར་ངེས་པར་དུ་དེ་འདྲ་བྱེད་དགོས་པའི་
ངོས་འཛིན་གནང་ཟིན་པ་ཁོང་མོས་ཤེས་ན་ཁོང་མོ་ཧ་ཅང་དགའ་པོ་ཡོང་གི་
རེད། སྙིང་གྲོགས། དེ་དུས་ཁོང་མོ་ཁྱེད་རང་དང་བྲལ་བ་དེ་དུས་ཚོད་ཏག་
ཏག་རེད། ཁོང་མོས་དེ་སྔ་རང་ཁྱིམ་གྱི་འཛིན་ཆས་བར་ཁེ་བ་ལྟས་ངན་དེར་
འཚོང་རྒྱུ་བྱས་པ་དང༌། ཁོང་མོའི་བུན་བདག་བཙལ་ཏེ་ཁོ་ཚོར་མཱ་ཀེ་ལི་ཐེས་
ཡང་སྙིང་དངུལ་བུན་ག་ཚོད་ཆད་ཡོད་པ་འདྲི་སྐབས་མི་དེ་ཚོ་ཞེད་ནས་ཉིན་
ཤས་ཀྱི་རྗེས་སུ་ཕམ་ཚོང་རྒྱག་རྒྱུའི་གྲ་སྒྲིག་བྱས་འདུག་”
“འོ་ན་ད་ལྟ་གང་འདྲ་བྱས་པ་རེད་དམ། ཚང་མ་སྤྲད་ཚར་བ་རེད་དམ་”
“ཧ་ལམ་སྤྲད་ཚར་སོང་”
“སུས་དངུལ་བཏོན་པ་རེད་དམ་”
295



“ཨོ། རྡོ་རིམ་པའི་མི་དྲག་Nགིས་བཏོན་སོང་། ངའི་གྲོགས་པོ། མི་ཁ་
ཤས་ཆེད་མངགས་ལས་ཀ་དེ་ཚོ་བྱེད་མཁན་རེད། མདོར་ན། ཁོང་གིས་ཧྥ་
ལའང་ཁྲི་གཉིས་བཏོན་སོང་། ཁོ་རང་ཡང་མཐར་དམིགས་ཡུལ་འགྲུབ་ཐུབ་པ་
བྱུང་བ་རེད། མཱ་ཀེ་ལི་ཐེས་ཁོང་ལ་དགའ་པོ་མི་བྱེད་པ་ཁོང་གིས་གསལ་པོ་ཤེས་
ནའང་དོན་དེའི་རྐྱེན་གྱིས་ཁོང་གིས་ཁོང་མོར་གྱོང་རྩ་བ་ནས་གཏོང་གི་མི་འདུག
ཁྱེད་རང་གིས་གཟིགས་པ་ལྟར་ཁོང་གིས་ཁོང་མོའི་རྟ་ཚུར་ཉོས་པ་དང༌། ཁོང་
མོའི་རྒྱན་ཆ་ཡང་བླུས་པ་རེད། ཁོང་གིས་གུང་རིམ་པའི་མི་དྲག་ལྟར་ཁོང་མོར་
དངུལ་མང་པོ་སྟེར་གྱི་འདུག གལ་ཏེ་ཁོང་མོ་འཇམ་ཐིང་ཐིང་ངང་འཚོ་བ་སྐྱེལ་
འདོད་ཡོད་ན་མི་དེ་འགྱུར་རེ་འགྱུར་རེ་བྱེད་མཁན་ཞིག་མ་རེད་”
“ཁོང་མོ་ག་རེ་བྱེད་ཀྱི་འདུག་གམ། པཱ་ལིར་རྒྱུན་བཞུགས་ཡིན་ནམ་”
“ཁྱེད་རང་ཕྱིར་ཕེབས་རྗེས་ཁོང་མོས་པུ་ཅི་ཝུའར་ལ་ལོག་འདོད་གཏན་
ནས་བྱེད་ཀྱི་མི་འདུག ཁོང་མོའི་ཅ་དངོས་ཚང་མ་ངས་ཕ་གིར་ཕྱིན་ནས་བསྡུ་
གསོག་བརྒྱབ་པ་ཡིན། ད་དུང་ཁྱེད་རང་གི་ཅ་དངོས་ཀྱང་འདུག ངས་དེ་ཚོ་
འཐུམ་སྒྲིལ་ཆུང་ངུ་གཞན་ཞིག་བཟོས་ཡོད། ཁྱེད་རང་ཕར་ཕེབས་རྗེས་མི་ཞིག་
ལེན་པར་བཏང་ན་འགྲིག སྟེང་དུ་ཁྱེད་རང་གི་མཚན་གྱི་ཡིག་འབྲུ་ཐོག་མ་དེ་
བཀོད་པའི་ཀོ་བའི་འཇབ་ཙེ་ཞིག་ཕུད་གཞན་ཚང་མ་དེའི་ནང་དུ་ཡོད། འཇབ་
ཙེ་དེ་མཱ་ཀེ་ལི་ཐེས་དགོས་ཟེར་ནས་འཁྱེར་སོང་། ད་ལྟ་ཁོང་མོའི་གཟིམ་ཁང་དུ་
ཡོད་པ་རེད། གལ་སྲིད་ཁྱེད་རང་ལ་ངེས་པར་དུ་དགོས་ཡོད་ན་ངས་ཁོང་མོའི་
ས་ནས་ལེན་པར་ཕྱིན་ཆོག་”
“ཁོང་མོ་ཉར་དུ་ཆུག” ངས་ངག་དབ་དིབ་ངང་དེ་སྐད་སྨྲས་ཤིང༌། དེ་
སྔ་ང་སྣང་བ་སྐྱིད་པོའི་ངང་སྡོད་མྱོང་བའི་གྲོང་ཚོ་དེ་བསམ་བློར་འཁོར་བ་དང་།
མཱ་ཀེ་ལི་ཐེས་ངེས་པར་དུ་ངའི་དངོས་པོ་སྣེ་ཁ་གཅིག་དྲན་གསོ་བྱེད་རྒྱུར་ཉར་བ་
བསམ་བློར་འཁོར་དུས་ངའི་སེམས་པ་སྐྱུར་མོར་གྱུར་ཏེ་མིག་ཆུ་དབང་མེད་དུ་
ཤོར་བྱུང་།
296



གལ་ཏེ་ཁོང་མོ་སྐབས་འདི་དུས་འཛུལ་ཡོང་ན་ངས་ཕལ་ཆེར་ཁོང་མོའི་
རྐང་འོག་ཏུ་པུས་མོ་འཛུགས་སྲིད་པ་དང་། ངའི་འཁོན་ལན་སློག་རྒྱུའི་ཆོད་
སེམས་དེ་ཡང་ཕལ་ཆེར་དུ་བ་ལྟར་ཡལ་སྲིད། །
“དེ་མིན་”ཞེས་ཕུ་ལུས་ཏང་སེས་སླར་“ཁོང་མོའི་ད་ལྟའི་བྱེད་སྟངས་འདི་
འདྲ་ངས་དེ་སྔ་གཏན་ནས་མཐོང་མ་མྱོང་། ཧ་ལམ་ཁོང་མོས་གཉིད་མ་ཉལ་
པར་གང་སར་བྲམ་སེ་རྒྱག་པར་འགྲོ་བ་དང། མཚན་ཟས་ཟ་བར་འགྲོ་བ་མ་
ཟད། སྐབས་འགར་ར་བཟི་ནས་ཁྱར་ཁྱོར་ངང་ཡོང་གི་འདུག་ ཉེ་སྔོན་མཚན་
ཟས་ཐེངས་ཤིག་ཟ་བར་ཕྱིན་རྗེས་གཟའ་འཁོར་གཅིག་རིང་མལ་སར་ལུས་སོང་།
སྨན་པས་མལ་ཁྲི་ལས་བབས་ཆོག་པའི་ཆོག་མཆན་གནང་མ་ཐག་ཁོང་མོས་སྲོག་
འབེན་འཛུགས་ཀྱིས་འཚོ་བ་དེ་སླར་ཡང་འགོ་བཙུགས་སོང་། ཁྱེད་རང་ཁོང་
མོར་གཟིགས་པར་ཕེབས་ཀྱི་མིན་ནམ་”།
“དགོས་པ་ག་རེ་ཡོད་དམ། ང་ཁྱེད་རང་ལ་བལྟ་བར་ཡོང་བ་ཡིན། ཁྱེད་
རང་གིས་ད་བར་ང་ལ་བྱམས་སྐྱོང་ཆེན་པོ་གནང་བྱུང་། ངས་མཱ་ཀེ་ལི་ཐེ་ངོ་ཤེས་
པ་ལས་ཁྱེད་རང་ངོ་ཤེས་པ་སྔ་གི་རེད། ངས་ཁྱེད་རང་ལ་བལྟས་ནས་ཁོང་མོའི་
སྙིང་སྡུག་བྱས་པ་དང་། ཡང་ཁྱེད་རང་ལ་བལྟས་ནས་ཁོང་མོ་དང་བྲལ་བ་ཡིན།
དེ་འདྲ་རེད་དམ་མ་རེད་”
“ཨ་ཙི། དཀོན་མཆོག་མཁྱེན། ངས་ཐབས་ཤེས་གང་ཡོད་བཏོན་ནས་
ཁོང་མོ་ཁྱེད་རང་དང་བྲལ་དུ་བཅུག་པ་ཡིན། ངའི་བསམ་པར་རྗེས་མ་ཁྱེད་
རང་གིས་ང་ལ་འཁང་ར་གནང་གི་མ་རེད་བསམ་བྱུང་”་
“དེ་འདྲ་ཡིན་ན་ངས་ཁྱེད་རང་ལ་སྙིང་དབུས་ནས་ཐུགས་རྗེ་ཆེ་ཞུ་གི་
ཡིན་”ཞེས་ངས་ཡར་ལངས་ནས་མུ་མཐུད་“གང་ཡིན་ཟེར་ན། བུ་མོ་དེར་ང་
ཞེན་པ་ལོག་སོང་། ངས་ཁོང་མོར་བཤད་པའི་སྐད་ཆ་ཁོང་མོས་དངོས་གནས་
ལ་བརྩིས་འདུག་”
“ཁྱེད་རང་ཕེབས་མཁན་ཡིན་ནམ་”
-
297



“ཡིན་”
ངས་ད་ལྟ་གནས་ཚུལ་མང་པོ་ཤེས་རྟོགས་ཐུབ་སོང་།
“ ག་དུས་ཁྱེད་རང་མཇལ་ཐུབ་ཀྱི་རེད་དམ”
“མི་རིང་བར་མཇལ་གྱི་རེད། ག་ལེ་བཞུགས་”
“རྗེས་སུ་མཇལ་ཡོང་”
ཕུ་ལུས་དང་སེས་ང་སྒོ་འགྲམ་བར་བསྐྱལ། ངས་རང་ཁྱིམ་དུ་ལོག་ཅིང་།
མིག་ནང་དུ་ཁོང་ཁྲོའི་མཆི་མས་ཁེངས་པ་དང༌། སེམས་སུ་འཁོན་ལན་སློག་
རྒྱུའི་རེ་འདོད་ཀྱིས་གང་བར་གྱུར།
དེ་འདྲ་ཡིན་ན་མཱ་ཀེ་ལི་ཐེ་དངོས་གནས་བུ་མོ་གཞན་དག་དང་མི་འདྲ་བ་
ག་རེ་འདུག་གམ། ཁོང་མོས་དེ་སྔ་ང་ལ་འཛིན་པའི་ལྷག་བསམ་ཟོལ་མེད་ཀྱི་
བརྩེ་དུང་དེས་ཁོང་མོའི་སྔར་སོང་གི་འཚོ་བའི་འདོད་རྔམ་དེ་རིགས་ལས་རྒྱལ་
ཐུབ་མེད་ལ། ཤིང་རྟ་འཁོར་ལོ་དང་གསོལ་སྟོན་གྱི་དགོས་མཁོ་ལས་ཀྱང་རྒྱལ་
ཐུབ་མེད།
མཚན་མོ་ང་གཉིད་ཁུག་མ་བྱུང་། ངས་འདི་ལྟར་བསམས་པ་སྟེ། གལ་
ཏེ་ང་དངོས་གནས་རང་གི་ཚུལ་འཆོས་ལྟར་ལྷིང་འཇགས་དང་། སེམས་རྣལ་དུ་
ཕབ་ནས་བསམ་བློ་གཏོང་ཐུབ་ན་ངས་ཕལ་ཆེར་མཱ་ཀེ་ལི་ཐེའི་མེ་ལྟར་ཚ་བའི་
འཚོ་བ་སྐྱེལ་སྟངས་གསར་པ་དེ་ལས་ཁོང་མོས་དེ་ལ་བརྟེན་ཏེ་རྙོག་དྲ་རྫོགས་རྒྱུ་
མེད་པའི་བསམ་བློ་ཞིག་དོར་ཐབས་བྱེད་པ་དང༌། བསུབ་དཀའ་བའི་དྲན་གསོ་
ཞིག་མེད་པ་བཟོ་རྒྱུའི་རེ་བ་བྱེད་ཀྱི་ཡོད་པ་རྟོགས་ཐུབ་ཀྱི་རེད་སྙམ།
སྟབས་མ་ལེགས་པ་ཞིག་ལ་སྡུག་རུལ་གྱི་སྤྲོ་སེམས་དེས་རྒྱུན་དུ་ང་ལ་འཁྲིལ་
བས་ངས་བློ་རྩེ་གཅིག་སྒྲིམ་ངང་ཡ་ང་བའི་བུ་མོ་དེར་མནར་གཅོད་གཏོང་རྒྱུའི་
ཐབས་ཤེས་ཤིག་འཚོལ་བཞིན་མཆིས། །
ཧའེ། སྐྱེས་པ་ཟེར་བ་དེ་ཁོའི་གུ་དོག་པའི་འདོད་རྔམ་ལ་གནོད་འཚེ་ཕོག་
དུས་ཉམ་ཆུང་ནུས་མེད་དང་ངོ་ཚ་ཁྲེལ་མེད་དེ་འདྲ་ཞིག་ཏུ་འགྱུར་གྱི་ཡོད་པ་
298



རེད་ཨང་།
ངས་མཐོང་མྱོང་བའི་མཱ་ཀེ་ལི་ཐེ་དང་མཉམ་དུ་འགྲོ་མཁན་གྱི་ཨའོ་ལིན་
ཕུའུ་ཞེས་པ་དེ་མཱ་ཀེ་ལི་ཐེའི་གྲོགས་མོ་མིན་ན་མ་མཐར་ཡང་ཁོང་མོ་པཱ་ལིར་ལོག་
རྗེས་འགྲོ་འོང་མང་ཤོས་ཀྱི་མི་ཞིག་རེད། ཨའོ་ལིན་ཕུའུས་ཞབས་བྲོའི་འདུ་
ཚོགས་ཤིག་གཉེར་གྱིན་འདུག ངས་མཱ་ཀི་ལེ་ཐེ་ཡང་དེར་ཞུགས་སྲིད་པ་ཚོད་
དཔག་ཐུབ་པས་ཐབས་ཤེས་གང་ཡོད་བཏོན་ནས་མགྲོན་ཤོག་ཅིག་རག་ཐབས་
བྱས་པ་ཡིན།
ང་སེམས་ཁམས་སྡུག་བསྔལ་གྱིས་ཁེངས་བཞིན་ཞབས་བྲོའི་འདུ་ཚོགས་སུ་
སླེབས་དུས་ཞབས་བྲོའི་འདུ་ཚོགས་ཧ་ཅང་འཁྲུག་པོར་གྱུར་ཟིན་ཅིང༌། ཚང་
མས་ཞབས་བྲོ་རྒྱག་པ་མ་ཟད། ཐ་ན་སྐད་ཅོར་ཡང་ཆེན་པོ་རྒྱག་གི་འདུག ཚོ་
བཞིའི་བྲམ་སེ་ཐེངས་ཤིག་གི་ནང་དུ་ངས་མཱ་ཀེ་ལི་ཐེ་རྡོ་རིམ་པའི་མི་དྲག་Nདང་
མཉམ་དུ་བྲམ་སེ་རྒྱག་གི་ཡོད་མཐོང་བྱུང་། རྡོ་རིམ་པའི་མི་དྲག་Nགིས་རང་
ཉིད་ལ་བྲོ་རོགས་དེ་འདྲ་ཞིག་ངོམ་རྒྱུ་ཡོད་པར་སྤོབས་ཉམས་ཆེན་པོ་བྱེད་པར་
སྣང་ཞིང་། ཧ་ལམ་ཚང་མར་“བུད་མེད་འདི་ངའི་རེད་དཱ”ཞེས་ཤོད་པ་དང་
མཚུངས། །
ངས་གྱང་ཐབ་ལ་བསྙེས་ནས་བསྡད་པ་དང་། ངོ་གདོང་མཱ་ཀེ་ལི་ཐེ་དང་
ཁ་ཐུག་ཏག་ཏག་ཡིན་པས་ཁོང་མོ་ཞབས་བྲོ་རྒྱག་པར་བལྟས་ནས་བསྡད་པ་ཡིན།
ང་མཐོང་མ་ཐག་ཁོང་མོ་ཅི་བྱ་གཏོལ་མེད་དུ་གྱུར་སོང་། ངས་ཁོང་མོར་ལྟ་ཙམ་
བྱས་པ་དང་། གང་བྱུང་དུ་ལག་པ་དང་མིག་གིས་ཁོང་མོར་འཚམས་འདྲི་ཞུས་
པ་ཡིན། །
ཞབས་བྲོའི་འདུ་ཚོགས་མཇུག་འགྲིལ་རྗེས་ཁོང་མོ་དང་མཉམ་དུ་འགྲོ་
མཁན་དེ་ང་མིན་པར་དངུལ་ཡོད་པའི་གླེན་པ་དེ་ཡིན་པ་དང་། ཁོ་ཚོ་གཟིམ་
ཁང་དུ་འབྱོར་རྗེས་ཕལ་ཆེར་ཐོན་ཉེན་ཡོད་པའི་བྱ་བ་ངའི་བསམ་བློར་འཁོར་
སྐབས་ངའི་ཁྲག་རྒྱུན་ངོ་གདོང་ལ་རྒྱུག་འོང་ཞིང་། ང་ཁོ་ཚོའི་བརྩེ་དུང་ལ་
_299



གཏོར་བཤིག་གཏོང་འདོད་ཤིན་ཏུ་ཆེ།
སྦྱིན་བདག་མའི་ཡིད་འོང་གི་དཔུང་པ་དང་། ཕྱེད་གཅེར་བུར་ཐོན་པའི་
མཛེས་ལྡན་གྱི་བྲང་ཁ་སྐུ་མགྲོན་ཡོངས་ཀྱི་མདུན་དུ་བཤམས་ཤིང་། ཚོ་བཞིའི་
ཞབས་བྲོ་མཇུག་འགྲིལ་རྗེས་ངས་ཕར་ཕྱིན་ནས་ཁོང་མོར་གུས་བཏུད་ཞུས་པ་
ཡིན།
བུ་མོ་དེ་ཧ་ཅང་མཚར་པོ་འདུག གཟུགས་བྱད་ནས་བལྟས་ན་མཱ་ཀེ་ལེ་ཐེ་
ལས་ཀྱང་མཛེས། ང་དང་ཨའོ་ལིན་ཕུའུ་གླེང་མོལ་བྱེད་སྐབས་མཱ་ཀེ་ལི་ཐེས་
ཁོང་མོར་འཕངས་པའི་མིག་མདངས་དེ་དག་ལས་ངས་ཕྱོགས་དེ་གསལ་པོར་
རྟོགས་བྱུང་། སྐྱེས་པ་ཞིག་གིས་བུད་མེད་དེའི་སྙིང་སྡུག་བྱས་ཚེ་རྡོ་རིམ་པའི་མི་
དྲག་Nདང་འདྲ་བར་སྤོབས་ཉམས་བཏོན་ཆོག་པ་མ་ཟད། ཁོང་མོའི་སྐྱེ་འབྲས་
ཀྱིས་ཀྱང་དེ་སྔོན་མཱ་ཀེ་ལི་ཐེས་ངའི་ལུས་ཐོག་ཏུ་བསླངས་པའི་འདོད་ཆགས་དེ་
འདྲ་སློང་ངེས་རེད། །
དེ་དུས་ཁོང་མོར་ཟུར་བཟའ་མི་འདུག ཁོང་མོའི་ཟུར་བཟའ་བྱེད་ན་
ཁག་པོ་རྩ་བ་ནས་མིན། གང་ལྟར་དངུལ་འཁྱེར་ནས་ཕྱུག་ཉམས་བཏོན་ཏེ་ཁོང་
མོ་དོ་སྣང་སྐྱེ་རུ་བཅུག་ན་འགྲིག
ངས་བུད་མེད་དེ་རང་ཉིད་ཀྱི་ཟུར་བསྟེན་ཆུང་མར་འགྱུར་ཐུབ་པ་བྱ་རྒྱུའི་
སེམས་ཐག་བཅད་པ་ཡིན།
ངས་ཨའོ་ལིན་ཕུའུ་དང་བྲམ་སེ་རྒྱག་གིན་དུ་ཁོང་མོ་ རག་ ཐབས་བྱེད་
མཁན་གྱི་མི་སྣ་འཁྲབ་འགོ་བརྩམས།
ཆུ་ཚོད་ཕྱེད་ཀ་འདས་རྗེས་མཱ་ཀེ་ལི་ཐེའི་ངོ་གདོང་གཤིན་པོ་ལྟར་སྐྱ་བོར་
གྱུར་ཏེ་ཏཱ་ཡིད་གོན་ནས་ཞབས་བྲོའི་འདུ་ཚོགས་ལས་བྲལ་སོང་།
ཉེར་བཞི།
དེས་ཁོང་མོ་ཧ་ཅང་ཁག་པོ་བྱུང་མོད། འོན་ཀྱང་དེ་ཙམ་གྱིས་མི་ཆོག
300



ངས་རང་ཉིད་ལ་བུད་མེད་དེ་ཚོད་འཛིན་བྱེད་རྒྱུའི་ནུས་པ་ཡོད་པ་ཤེས་ཀྱི་ཡོད།
ངས་ངོ་ཚ་ཁྲེལ་མེད་ཀྱིས་ནུས་པ་དེ་གང་བྱུང་བེད་སྤྱོད་བྱས་པ་ཡིན།
ད་ཆ་ ཁོང་མོ་གྲོངས་ཟིན་ པ་ བསམ་ བློར་འཁོར་ སྐབས་ངས་ཁོང་མོར་
བཟོས་པའི་སྡུག་བསྔལ་དེ་དཀོན་མཆོག་གིས་གུ་ཡངས་གནང་མིན་རང་གིས་
རང་ལ་འདྲི་དགོས་བྱུང་།
མཚན་ཟས་ཟ་དུས་ཧ་ཅང་འཁྲུག་པོ་ཡོད་པ་དང༌། མཚན་ཟས་བཟས་
ཟིན་རྗེས་རྒྱུན་འགྱེད་འགོ་ཚུགས་སོང་།།
ངས་ཨའོ་ལིན་ ཕུའུ་ ཡི་འཁྲིས་ སུ་ བསྡད་ ཅིང་། རྒྱུན་དངུལ་ འཛུགས་
སྐབས་ང་རང་དེ་འདྲའི་བློ་ཁོག་ཆེ་བས་ཁོང་མོ་དོ་སྣང་མི་སྐྱེ་ཐབས་མེད་རེད།
དུས་ཁྱུག་ཙམ་ནང་ང་ལ་ལུའུ་དབྱི་བརྒྱ་ཉིས་བརྒྱ་ཞིག་ཐོབ་བྱུང་། ངས་དངུལ་
དེ་དག་རང་ཉིད་ཀྱི་མདུན་དུ་བཀྲམས་ནས་བཞག་པས་དེར་ཁོང་མོས་འདོད་
ཧམ་ཆེན་པོའི་ངང་མིག་ཟུང་སྡིར་བསྡད་སོང་། །
ང་གཅིག་པུས་དོ་སྣང་ཡོད་ཚད་རྒྱུན་འགྱེད་ཐོག་མ་བཞག་པར་ཁོང་མོར་
རྟོག་ཞིབ་བྱེད་རྒྱུའི་ཐོག་བཞག་པ་ཡིན། མཚན་ཧྲིལ་པོ་ང་ལ་དངུལ་ཐོབ་པས་
ངས་དངུལ་བཏོན་ནས་ཁོང་མོ་རྒྱུན་པོ་འགྱེད་དུ་བཅུག་པ་ཡིན། གང་ཡིན་ཟེར་
ན། ཁོང་མོའི་མདུན་གྱི་དངུལ་ཚང་མ་སྔ་ས་ནས་ཤོར་ཟིན་པ་མ་ཟད། ཕལ་
ཆེར་ཁོང་མོའི་གཟིམ་ཁང་ནང་གི་དངུལ་ཡང་ཚང་མ་ཤོར་ཟིན། །
ཞོགས་པའི་ཆུ་ཚོད་ལྔ་པར་ཚང་མས་རྒྱུན་པོ་འགྱེད་མཚམས་བཞག་ནས་
གྱེས་སོང་། །
ང་ལ་ལུའུ་དབྱི་གསུམ་བརྒྱ་ཐོབ་འདུག
རྒྱུན་རོགས་ཚང་མ་ ཐོག་ཀ་ནས་བབས་ཟིན་ཅིང་། མགྲོན་པོ་དེ་ཚོའི་
དཀྱིལ་དུ་ངའི་གྲོགས་པོ་གཅིག་ཀྱང་མེད་པས་སུས་ཀྱང་ང་གཅིག་པུ་མཇུག་ཏུ་
བསྡད་ཡོད་པ་ཚོར་མེད།།
ཨའོ་ལིན་ཕུའུ་ངོ་མས་རྡོ་སྐས་ ཐོག་ནས་བཞུ་དམར་བསྟན། ངས་ མི་
301



གཞན་དང་འདྲ་བར་ཐོག་ཀ་ནས་འབབ་སྐབས་ཁ་ཕར་བསྐོར་ནས་ཁོང་མོའི་
སར་ཕྱིན་ཏེ་ཁོང་མོར་“ ང་ཁྱེད་རང་ལ་སྐད་ཆ་ཞིག་ཤོད་དགོས་ཡོད་” ཅེས་
བརྗོད་པ་ཡིན། །
“སང་ཉིན་གསུངས་དང་” ཁོང་མོས་དེ་སྐད་ཟེར།
“མིན། ད་ལྟ་རང་ཤོད་དགོས་ཡོད་”
“ཁྱེད་རང་ག་རེ་གསུང་རྩིས་ཡོད་དམ་”
“ཁྱེད་རང་གིས་ལམ་སེང་མཁྱེན་གྱི་རེད་” ངས་སླར་ཁང་པའི་ནང་དུ་
བསྐྱོད།
“ཁྱེད་རང་ཤོར་སོང་ངམ”ཞེས་ངས་ཁོང་མོར་དེ་སྐད་དྲིས།
“ ཤོར་སོང”
“ཁྱེད་རང་གིས་གཟིམ་ཁང་ནང་གི་ཕྱག་དངུལ་ཡང་ཚང་མ་བསྐྱལ་བ་
ཡིན་ནམ་”
ཁོང་མོས་ཡིན་ལ་མ་ཡིན་གྱི་ཚུལ་ཞིག་བསྟན་པ་ལས་ལན་བཏབ་མ་བྱུང༌།
“དྲང་པོ་གསུངས་དང་།
“ཡོང་ང་། དངོས་གནས་དེ་འདྲ་རེད་”
“ང་ལ་ལུའུ་དབྱི་གསུམ་བརྒྱ་ཐོབ་བྱུང་། གལ་ཏེ་ཁྱེད་རང་གིས་ང་འདི་
གར་ཉར་འདོད་ན་ཚང་མ་འདིར་ཡོད་”
ཆབས་ཅིག་ངས་གསེར་ཊ མ་སྒྲོག་རྩེའི་སྟེང་དུ་དབྱུགས་པ་ཡིན།
“ཁྱེད་རང་རེ་བ་དེ་འདྲ་འདོན་དགོས་དོན་གང་ཡིན”
“དཀོན་མཆོག་གསུམ། ང་ཁྱེད་རང་ལ་དགའ་བས་ཡིན་”
“དེ་འདྲ་མ་རེད། ཁྱེད་རང་མཱ་ཀེ་ལི་ཐེ་ལ་དགའ་བཞིན་ཡོད་པས་ཁྱེད་
རང་གིས་ངའི་ཟུར་བཟའ་གནང་ནས་ཁོང་མོར་འཁོན་ལན་སློག་རྩིས་ཡོད་པ་
རེད། བུ་མོ་ང་ཚོ་མགོ་སྐོར་འོག་ཏུ་ཚུད་ཀྱི་མ་རེད། བློ་ཕངས་དགོས་པ་ཞིག་ལ་
ང་ལོ་ན་གཞོན་དྲགས་པ་དང་། མཛེས་དྲགས་པས་ཁྱེད་རང་གིས་ང་ལ་འཁྲབ་
302



དགོས་ཟེར་བའི་མི་སྣ་དེ་ངས་དང་ལེན་བྱེད་རྒྱུར་འཚམ་པོ་མི་འདུག་”
“བྱས་ན་ཁྱེད་རང་གིས་ཁས་མ་བླངས་པ་རེད་དམ་”
“རེད་”་
“འོ་ན། ཁྱེད་རང་རིན་དོད་ཅི་ཡང་མེད་པར་ང་ལ་དགའ་པོ་བྱེད་འདོད་
ཡོད་དམ། གལ་སྲིད་དེ་འདྲ་ཡིན་ན་ངས་དང་ལེན་བྱེད་མི་སྲིད། བརྩེ་གྲོགས་
ཨའོ་ལིན་ཕུའུ་ལགས། ཁྱེད་རང་དགོངས་པ་བཞེས་དང༌། མ་གཞི་བྱས་ན་
ངས་ཚབ་མི་ཞིག་བཏང་སྟེ་ངའི་ཆ་རྐྱེན་འཁྱེར་ནས་ལུའུ་དབྱི་གསུམ་བརྒྱ་འདི་
ཁྱེད་རང་ལ་ཕུལ་ན་འགྲིག དེ་འདྲ་བྱས་ན་ཕལ་ཆེར་ཁྱེད་རང་གིས་དང་ལེན་
གནང་སྲིད། ཡིན་ནའི་ང་ཁྱེད་རང་དང་གདོང་གཏུགས་ནས་ཤོད་འདོད་ཡོད།
བཞེས་དང་། ངས་དེ་འདྲ་བྱེད་དགོས་དོན་གང་ཡིན་པར་ཐེ་ཇུས་མ་གནང་།
ཁྱེད་རང་གིས་རང་ཉིད་མཛེས་པོ་ཡོད་ཟེར་བ་རེད། དེ་འདྲ་ཡིན་ན་ང་ཁྱེད་
རང་ལ་དགའ་བར་ཡ་མཚན་གནང་རྒྱུ་མེད”
མཱ་ཀེ་ལི་ ཐེ་ནི་ ཨའོ་ལིན་ ཕུའུ་དང་འདྲ་ བར་ སྨད་འཚོང་མ་ ཞིག་ རེད།
འོན་ཀྱང་ངས་ཁོང་མོ་ཐོག་མར་མཇལ་སྐབས་ད་གིན་བུད་མེད་དེར་བཤད་པའི་
སྐད་ཆ་དེ་འདྲ་ཁོང་མོར་རྩ་བ་ནས་ཞུ་མི་ཕོད། དེས་ང་མཱ་ཀེ་ལི་ཐེར་དགའ་པོ་
ཡོད་པ་གསལ་བཤད་བྱེད་ཐུབ་ལ། མཱ་ཀེ་ལི་ཐེའི་ལུས་ཐོག་ཏུ་བུད་མེད་འདིར་
མེད་པའི་ཡོན་ཏན་ཞིག་མཆིས་པ་ངས་ཚོར་བ་ཡང་གསལ་བཤད་བྱེད་ཐུབ། ཐ་
ན་ང་དང་ཨའོ་ལིན་ཕུའུ་ཐེངས་འདིའི་ཉོ་ཚོང་གླེང་དུས་ཁོང་མོ་མ་གཞི་མཛེས་
ཉམས་ཤིན་ཏུ་དོད་ཀྱང་ང་ནི་ང་དང་ཚོང་སྒྲིག་མཁན་གྱི་བུད་མེད་དེར་སུན་
སྣང་ཆེན་པོ་སྐྱེས་བྱུང༌།
ཁོང་མོས་མཐར་དང་ལེན་བྱས་པ་སྨོས་མི་དགོས། ཉིན་དགུང་ང་ཁོང་
མོའི་སྡོད་ཁང་ནས་ཐོན་སྐབས་ཁོང་མོའི་ཟུར་བཟར་གྱུར་ཟིན། ངས་ཁོང་མོར་
ཧྥ་ལའང་དྲུག་སྟོང་སྦྱིན་པའི་རིན་དོད་དུ་ཁོང་མོས་ང་ལ་མཛའ་དུང་གི་གཏམ་
མང་པོ་གླེང་དགོས་ངེས་ཡིན་པ་དང་། ཆགས་སྤྱོད་ཀྱི་བྱ་བ་སྤེལ་དགོས་ངེས་
303



-
ཡིན་པའི་ངོས་འཛིན་བྱེད། འོན་ཀྱང་ངས་ཁོང་མོའི་ཉལ་ཁྲི་ལས་བྲལ་མ་ཐག་
དེ་དག་ཚང་མ་རྣ་རྒྱབ་ཀྱི་རླུང་བུར་བཏང་བ་ཡིན། དྲང་པོ་བརྗོད་ན་མོའི་ཆེད་
དུ་ཁྱིམ་ཐོར་ནོར་བརླག་སོང་བའི་མི་ཡང་ཡོད་སྲིད། །
ཉིན་དེ་ནས་བཟུང་ངས་རྒྱུན་དུ་མཱ་ཀེ་ལི་ཐེར་མནར་གཅོད་བྱས་པ་ཡིན།
ཨའོ་ལིན་ཕུའུ་དང་ཁོང་མོ་སླར་ཐུག་འཕྲད་མི་བྱེད་ཅིང༌། རྒྱུ་རྐྱེན་ཁྱེད་རང་
གིས་ཀྱང་མཁྱེན་གསལ་རེད། ངས་གསར་དུ་བཙལ་བའི་སྙིང་སྡུག་ལ་ཤིང་རྟ་
འཁོར་ལོ་གཅིག་དང་རྒྱན་ཆ་འགའ་ཞིག་ཕུལ་བ་ཡིན། ངས་རྒྱན་པོ་འགྱེད་པ་
དང་། མཐར་ཨའོ་ལིན་ཕུའུ་ཞེས་པའི་བུད་མེད་དེ་འདྲར་དངོས་གནས་དགའ་
པོ་བྱེད་མཁན་གྱི་སྐྱེས་པ་ཞིག་དང་འདྲ་བར་ཆོ་མེད་ཀྱི་བྱ་བ་སྣ་ཚོགས་བྱེད་པར་
ཐལ་བས་ང་ལ་ཡང་དགའ་ཕྱོགས་གསར་པ་ཡོད་པའི་གསར་འགྱུར་ཞིག་ལམ་
སེང་ཕྱིར་ཁྱབ་སོང་།
ཕུ་ལུས་ཏང་སེ་ཡང་མགོ་སྐོར་ཐེབས་ཏེ་ཁོང་མོས་ཀྱང་མཐར་ངས་མཱ་ཀེ་ལི་
ཐེ་གཙང་མར་བརྗེད་པའི་ཡིད་ཆེས་བྱེད། མཱ་ཀེ་ལི་ཐེའི་ངོས་ནས་བཤད་ཚེ་
ཡང་མིན་ན་ངས་དེ་འདྲ་བྱེད་དགོས་དོན་ལ་ཁོང་མོས་ཚོད་དཔག་ཐེབས་པ་
དང་། ཡང་མིན་ན་མི་གཞན་དང་འདྲ་བར་ཁོང་མོ་ཡང་མགོ་སྐོར་འོག་ཏུ་ཚུད་
ཡོད་ཀྱི་རེད། ཁོང་མོས་ཆེས་མཐོ་བའི་རང་བརྩིའི་བསམ་བློ་བཅངས་ནས་ངས་
ཉིན་ལྟར་ཁོང་མོར་བརྙས་བཅོས་བྱེད་པར་ཁ་གཏད་གཅོག་གིན་འདུག འོན་
ཀྱང་ཕར་བལྟས་ན་ཁོང་མོ་སྡུག་བསྔལ་གྱིས་མནར་ཅིང་། གང་ལགས་ཤེ་ན།
ང་ལ་ཁོང་མོ་གནས་གང་དུ་ཐུག་ཀྱང་ཁོང་མོའི་ངོ་གདོང་ཐེངས་གཅིག་ལས་
གཅིག་སྐྱ་བ་དང༌། ཁོང་མོའི་སེམས་པ་ཐེངས་གཅིག་ལས་གཅིག་སྐྱོ་སྣང་ཆེ་
བར་སྣང་། ང་ཁོང་མོར་བརྩེ་དྲགས་པས་ད་ལྟ་སྡང་སེམས་ཆེན་པོར་གྱུར་སོང་།
ཁོང་མོ་ཉིན་ལྟར་སྡུག་བསྔལ་དེ་འདྲ་མྱོང་བ་མཐོང་དུས་ང་ལ་སྐྱིད་སྣང་ཆེན་པོ་
བྱུང༌། ཐེངས་ཁ་ཤས་ཤིག་ངས་ཁྲེལ་མེད་གདུག་རྩུབ་ཀྱིས་ཁོང་མོར་མནར་
གཅོད་བྱེད་སྐབས་ཁོང་མོས་ཞུ་གསོལ་ཡང་ཡང་འཐེན་པའི་མིག་མདངས་ཀྱིས་
304



ངས་རང་ཉིད་ཀྱིས་འཁྲབ་པའི་མི་སྣར་ངོ་ཚ་ནས་གདོང་དམར་པོར་མ་འགྱུར་
བར་ང་ལ་བལྟ་བས་ངས་ཧ་ལམ་ཁོང་མོར་ང་ལ་དགོངས་པ་དྭངས་པ་གནང་
རྒྱུའི་རེ་བ་འདོན་པར་ཉེ།
འོན་ཀྱང་འགྱོད་སེམས་དེ་ཉིད་དུས་ཁྱུག་ཙམ་ནང་ཡལ་ལ། ཨའོ་ལིན་
ཕུའུས་ཀྱང་མཐར་རང་བརྩིའི་བསམ་པ་ཡོངས་སུ་དོར་སོང་། དེ་ནི་ཁོང་མོས་
མཱ་ཀེ་ལི་ཐེ་ལ་མནར་གཅོད་བྱས་ན་ངའི་ས་ནས་ཁོང་མོར་དགོས་པ་ཚང་མ་ཐོབ་
ཐུབ་པ་ཤེས་པས་རེད། མོས་རྒྱུན་མི་ཆད་པའི་སྒོ་ནས་བརྙས་བརྐོས་ཏེ་ང་དང་
མཱ་ཀེ་ལི་ཐེ་བྱེད་གཏད་ཁག་པོ་བཟོས་བྱུང༌། ཁོང་མོས་ཧ་ལམ་རྒྱབ་ནས་སྐྱེས་པ་
ཞིག་གིས་རོགས་སྐྱོར་བྱེད་མཁན་ཡོད་པ་ལྟར་གོ་སྐབས་བྱུང་རིམ་བཞིན་མཱ་ཀེ་ལི་
ཐེར་དམའ་འབེབས་གཏོང་བར་བྱེད། ཁོང་མོའི་བྱ་ཐབས་རྟག་པར་ཁྲེལ་མེད་
སྒལ་རལ་འབའ་ཞིག་རེད།
མཐར་མཱ་ཀེ་ལི་ཐེ་ཞབས་བྲོའི་འདུ་ཚོགས་ལ་འགྲོ་མི་དགོས་པར་གྱུར་བ་
དང་། ཟློས་གར་ཁང་དུ་ལྟད་མོ་བལྟ་བར་ཡང་མི་འགྲོ། ཁོང་མོ་ས་ཆ་དེ་དག་
ཏུ་ང་དང་ཨའོ་ལིན་ཕུའུ་འཕྲད་ཡོང་སྙམ་ནས་ཞེད་ཀྱི་ཡོད་པ་འདྲ། སྐབས་
དེའི་ཚེ་ན། མིང་མེད་ཡི་གེ་འབྲི་རྒྱུ་དེས་གདོང་གཏུགས་ཀྱི་བརྙས་བརྐོ་རྒྱུའི་
ཚབ་བྱས་ཤིང་། གང་ལྟར་མི་ལ་གདོང་བསྟན་མི་ཕོད་པའི་བྱ་བ་ཞིག་ཡིན་ཚེ།
ཚང་མ་མཱ་ཀེ་ལི་ཐེའི་མགོ་ལ་གཡོག་གི་ཡོད། བྱ་བ་དེ་ཚོ་ངས་ངའི་སྙིང་སྡུག་
བཏང་ནས་ཁྲོམ་བསྒྲགས་བྱེད་དུ་བཅུག་པ་དང༌། ང་རང་ཉིད་ཀྱིས་ཀྱང་ཁྲོམ་
བསྒྲགས་བྱས་པ་ཡིན།
ད་བྱེད་དུས་སྨྱོན་པ་ཁོ་ནས་མ་གཏོགས་བྱ་བ་དེ་རིགས་བྱེད་མི་སྲིད། དེ་
དུས་ངའི་སེམས་པ་ངར་ཤུགས་ཆེ་ཞིང་། ཨ་རག་རྒྱགས་ཚད་བཏུངས་པའི་ཆང་
རྐྱལ་ཞིག་དང་འདྲ་བར་ཕལ་ཆེར་ལག་པས་ཉེས་པ་གསོག་བཞིན་ཡོད་ནའང་
ཀླད་པའི་ནང་ད་དུང་ཚོར་ཤེས་མི་ཐུབ། བྱ་བ་དེ་ཚོ་བྱེད་དུས་ངའི་སེམས་ལ་
སྡུག་བསྔལ་ཆེན་པོ་བྱུང༌། ངའི་དཀྲོག་གཏམ་དེ་དག་གི་མདུན་དུ་མཱ་ཀེ་ལི་ཐེའི་
305



རྣམ་འགྱུར་ནི་ལྷིང་ཡང་སྣང་མེད་མིན་པ་དང༌། རང་མཐོང་ཆེ་ཡང་ཁེངས་
དྲེགས་མེད་པས་དེས་ང་ལ་ཁོང་མོ་ང་ལས་སྤྱོད་པ་ལེགས་པའི་ཚོར་སྣང་སྐྱེ་རུ་
བཅུག་པ་མ་ཟད། ང་ཁོང་མོར་ཁོང་ཁྲོ་དེ་བས་ལངས་རྒྱུར་སྐུལ་མ་ཡང་བཏང་
བྱུང༌། །
ཉིན་ཞིག་གི་དགོང་མོར་ཨའོ་ལིན་ཕུའུ་ལ་གནས་གང་ཞིག་ཏུ་མཱ་ཀེ་ལི་ཐེ་
འཕྲད་པས་ཐེངས་འདིར་མཱ་ཀེ་ལི་ཐེས་ཁོང་མོར་བརྙས་བཅོས་བྱེད་མཁན་གྱི་བུ་
མོ་གླེན་པ་དེ་ཐར་པར་མ་བཏང་ཞིང་། ཨའོ་ལིན་ཕུའུ་མི་བཤོལ་ཀ་མེད་མ་བྱུང་
བར་མཚམས་འཇོག་བྱས་མི་འདུག ཨའོ་ལིན་ཕུའུ་ལོག་ཡོང་དུས་ཁོང་ཁྲོའི་
ངར་ཡོངས་སུ་ལངས་ཡོད་པ་དང་། མཱ་ཀེ་ལི་ཐེ་ནི་དྲན་པ་ཐོར་ཏེ་བཀྱག་ནས་
ཕྱིན་འདུག
ཨའོ་ལིན་ཕུའུ་ཕྱིར་ལོག་སླེབས་རྗེས་ད་གིན་བྱུང་བའི་གནས་ཚུལ་རྣམས་
ང་ལ་བཤད་ཅིང་། ཁོང་མོས་ང་ལ་མཱ་ཀེ་ལི་ཐེས་ཁོང་མོ་གཅིག་པུ་ཡིན་པ་མཐོང་
སྐབས་དགྲ་ཤ་ལེན་དགོས་བསམས་འདུག དེ་ནི་ཁོང་མོས་ངའི་སྙིང་སྡུག་བྱས་
པས་རེད་ཟེར། ཨའོ་ལིན་ཕུའུས་ང་ཡི་གེ་འབྲི་རུ་བཅུག་ནས་ཁོང་མོར་རྗེས་སུ་
ང་ཡོད་མེད་ལ་མ་ལྟོས་པར་ངས་དགའ་པོ་བྱེད་པའི་བུད་མེད་ལ་ངེས་པར་དུ་
གུས་ཞབས་བྱེད་དགོས་ཤོད་ཟེར།
ངས་དེ་ འདྲ་ བྱེད་ རྒྱུར་ མོས་ མཐུན་ བྱས་ པ་ ཡིན། རྒྱག་ གཏམ་ དང༌།
བརྙས་བཅོས། གདུག་རྩུབ་སོགས་འཚོལ་ཐུབ་པའི་སྐད་ཆ་ཞིག་ཡིན་ཚེ་ཚང་མ་
ཐེ་ཚོམ་མེད་པར་ཡི་གེ་དེའི་ནང་བྲིས་ཏེ་ཉིན་དེ་རང་ལ་ཁོང་མོའི་གཟིམ་ཁང་དུ་
སྐྱེལ་བར་བཏང་བ་ཡིན། །
ཐེངས་འདིའི་རྡུང་རྡེག་གཏོང་ཤུགས་ཧ་ཅང་ཆེ་བས་བཀྲ་མི་ཤིས་པའི་
བུད་མེད་དེ་སླར་བཟོད་བསྲན་བྱེད་མི་ཐུབ། །
ངས་ཏན་ཏན་ཡིག་ལན་འབྱོར་རྒྱུའི་ཚོད་དཔག་བྱས་ཏེ་ཉིན་ཧྲིལ་པོ་ཕྱི་ལ་
མ་སོང་བར་སྒུག་བསྡད་པ་ཡིན།
306



ཆུ་ཚོད་གཉིས་པའི་གཡས་གཡོན་དུ་སྒོ་དྲིལ་འཐེན་པ་དང་ཆབས་ཅིག་ཕུ་
ལུས་ཏང་སེ་ནང་དུ་འཛུལ་སླེབས་བྱུང༌། །
ངས་སྣང་བ་ ཅི་ཡང་མེད་པའི་ཚུལ་འཆོས་ཏེ་ཁོང་མོར་ང་འཚོལ་བར་
ཕེབས་ནས་ཕྱག་ལས་གང་ཡོད་མེད་སྐད་ཆ་དྲིས་པ་ཡིན། དེ་ཉིན་ལྕམ་དཱི་འུས་
ཨའར་ནུ་ཝའི་ཞལ་ལ་འཛུམ་མདངས་རྟ་རྔ་ཙམ་ཡང་མི་འདུག ཁོང་མོས་
གཟབ་ཅིང་ནན་ལ། སེམས་འཁྲུགས་ཀྱི་སྐད་མདངས་དང་བཅས་ཏེ་ང་ལ་པཱ་
ལིར་ལོག་ཡོང་བ་ནས་བཟུང༌། དེ་ཡང་གསལ་པོར་བཤད་ན་གཟའ་འཁོར་ .
གསུམ་ལ་ཉེ་བའི་དུས་ཚོད་ནང་ངས་གོ་སྐབས་གཅིག་ཀྱང་མ་གློད་པར་མཱ་ཀེ་ལི་
ཐེར་བརྙས་བཅོས་བྱས་པས་ཁོང་མོ་ན་བ་དང༌། མདང་དགོང་གི་ཟིང་ཆ་དེ་
དང་དེ་རིང་ཞོགས་པའི་ཡི་གེ་དེས་ཁོང་མོ་མལ་སར་བསྙལ་སོང་ཟེར།
མདོར་ན། མཱ་ཀེ་ལི་ཐེས་ང་ལ་ལེ་ལན་གཏན་ནས་མ་བྱས་པ་མ་ཟད། དེ་
བས་མི་མངགས་ནས་ང་ལ་ཞུ་བ་འཐེན་ཏེ་ཁོང་མོའི་ལུས་སེམས་གཉིས་ཀས་ངས་
ཁོང་མོར་སྤྱད་པའི་བྱེད་སྟངས་དེ་དག་སླར་བཟོད་ཐུབ་པ་མི་འདུག་ཟེར། །
“སྲས་མོ་ཀཱ་ཏི་ཨས་ཀྱིས་ང་ཁོང་མོའི་གཟིམ་ཁང་ནས་ཕྱིར་བསྐྲད་བྱུང”
ཞེས་ངས་མུ་མཐུད་ཕུ་ལུས་ཏང་སེར་“ དེ་ནི་མོ་རང་གི་དབང་ཆ་རེད། ཡིན་
ནའི་ངས་དགའ་པོ་བྱེད་པའི་བུད་མེད་ལ་མོས་བརྙས་བཅོས་བྱས་པ་མ་ཟད།
ད་དུང་ཁ་གཡར་ནས་ང་བུ་མོ་དེའི་ཟུར་བསྟེན་སྙིང་སྡུག་རེད་ཟེར་བས་དེ་ནི་
ངས་ཁས་ལེན་རྩ་བ་ནས་བྱེད་ཀྱི་མ་རེད་”ཅེས་བརྗོད་པ་ཡིན། །
“ངའི་གྲོགས་པོ་” ཞེས་ཕུ་ལུས་ཏང་སེས་ང་ལ་གསུང་དོན་“ཁྱེད་རང་ལ་
ཀླད་པ་མེད་པ་དང༌གློ་སྙིང་མེད་པའི་བུ་མོ་ཞིག་གི་ཤུགས་རྐྱེན་ཐེབས་འདུག
ཁྱེད་རང་མོ་ལ་དགའ་གི་ཡོད་པ་དེ་དངོས་གནས་རེད། འོན་ཀྱང་དོན་དེ་རང་
ཉིད་ཀྱང་སྲུང་མི་ཐུབ་པའི་བུད་མེད་ཅིག་ལ་ཐུབ་ཚོད་གཏོང་རྒྱུའི་རྒྱུ་མཚན་དུ་
འགྲོ་གི་མ་རེད་”
“སྲས་ མོ་ཀཱ་ ཏི་ ཨས་ ཀྱིས་ རྡོ་ རིམ་ པའི་ མི་ དྲག་ Nཕྱིར་ བསྐྲད་ ན་ ངས་
307



མཚམས་བཞག་ཆོག་”
“ཁོང་མོས་དེ་འདྲ་མི་གནང་བ་ཁྱེད་རང་གིས་མཁྱེན་གསལ་རེད། བརྩེ་
བའི་ཨར་མའང་ལགས། ཁྱེད་རང་གིས་ཁོང་མོ་ལྷོད་ཙམ་བྱེད་དུ་ཆུག་དང༌།
གལ་ཏེ་ཁྱེད་རང་གིས་ཁོང་མོ་མཐོང་ན་ཁྱེད་རང་གི་བྱེད་སྟངས་དེར་རང་ཉིད་
ངོ་གནོང་སྐྱེ་གི་རེད། ཁོང་མོ་ཞལ་མདོག་སྐྱ་བོར་གྱུར་ཡོད་པ་དང་། གློ་ཡང་
རྒྱག་གི་འདུག ཁོང་མོ་རྒྱུན་རིང་པོ་གསོན་ཐུབ་ཀྱི་མ་རེད་”
ཕུ་ལུས་ ཏང་ སེས་ ཕྱག་ ངའི་ ཕྱོགས་ སུ་ བརྐྱངས་ ནས་ སླར་ “ ཁོང་ མོར་
གཟིགས་ཙམ་གནང་བར་ཕེབས་དང༌། ཁྱེད་རང་གིས་ཁོང་མོར་གཟིགས་པར་
ཕེབས་ན་ཁོང་མོ་ཧ་ཅང་དགའ་པོ་ཡོང་གི་རེད་”ཅེས་སྣོན་བཤད་བྱས།
“ང་སྐུ་ཞབས་Nམཐོང་འདོད་མེད་”
“སྐུ་ཞབས་Nཁོང་མོའི་གཟིམ་ཁང་དུ་ཡོད་ཀྱི་མ་རེད། ཁོང་མོས་ཁོང་
མཐོང་འདོད་བྱེད་ཀྱི་མི་འདུག་”
“གལ་ཏེ་མཱ་ཀེ་ལི་ཐེས་ང་ངེས་པར་དུ་འཕྲད་དགོས་ཡོད་ཟེར་ན་ང་གང་དུ་
བསྡད་ཡོད་པ་ཁོང་མོས་ཤེས་གསལ་ཡིན་པས་མོ་རང་ཡོང་ན་འགྲིག ང་ནི་སླར་
ཨའང་ཐན་ལམ་དུ་འགྲོ་གི་མིན་”
“འོ་ན་ཁྱེད་རང་གིས་ཁོང་མོར་སྣེ་ལེན་ཡག་པོ་གནང་གི་རེད་དམ”
“སྣེ་ལེན་གཟབ་རྒྱས་ཞུས་ཆོག” །
“ཡོང་ང་། ཁོང་མོ་ཕེབས་ངེས་ཡིན་པ་ངས་ཐག་བཅད་ཆོག”
“ཁོང་མོར་ཕེབས་རྐྱང་གནང་ཞིག་གསུངས་དང་།།
“དེ་རིང་ཁྱེད་རང་ཕྱི་ལ་ཕེབས་ཀྱི་ཡིན་ནམ་”
“ང་མཚན་ཧྲིལ་པོ་ཁྱིམ་དུ་སྡོད་མཁན་ཡིན་”
“ངས་ཕར་ཕྱིན་ནས་ཁོང་མོར་ཞུས་ཆོག་”
ཕུ་ལུས་ཏང་སེ་ཕྱིར་ཕེབས་སོང་།
ངས་ཐ་ན་ཨའོ་ལིན་ཕུའུ་ལ་ཡི་གེ་བྲིས་ནས་ང་ཁོང་མོའི་སར་ཡོང་གི་མིན་
308



ཡང་བཤད་མེད། ངས་བུ་ མོ་ དེ་གང་བྱུང་དུ་བརྩི་གི་ཡོད། གཟའ་འཁོར་
གཅིག་ནང་ང་ཁོང་མོ་དང་མཚན་མོ་གཅིག་ཀྱང་སྐྱེལ་དཀའ། ཁོང་མོས་ཁྲོམ་
ལམ་དུ་ཟློས་གར་ཁང་གང་ཞིག་གི་སྐྱེས་པ་འཁྲབ་སྟོན་པ་གང་བྱུང་ཞིག་གི་ས་
ནས་རང་ཉིད་ལ་སེམས་གསོ་ཐོབ་པ་བྱེད་ངེས་རེད།
དགོང་ཟས་ཟ་དུས་ངས་ཕྱི་ལ་ཁྱུག་ཙམ་ཕྱིན་པ་དང༌། དེ་ནས་ལམ་སེང་
ཕྱིར་ལོག་ཡོང་བ་ཡིན། ངས་ཐབ་ཀ་ཚང་མར་མེ་སྤོར་རྒྱུའི་བཀའ་བཏང་བ་མ་
ཟད། ད་དུང་ཡོའོ་སཱ་ཧྥུ་ཕྱིར་གཡོལ་དུ་བཅུག་པ་ཡིན།
ངས་སྒུག་སྡོད་བྱེད་པའི་ཆུ་ཚོད་གཅིག་ནང་གི་བསམ་ཚུལ་སྣ་ཚོགས་དེ་
དག་ཁྱེད་རང་ལ་ཞུ་ཐབས་བྲལ་སོང་། ངའི་སེམས་པ་དྲག་ཏུ་འཁྲུགས་བྱུང་།
ངས་ཆུ་ཚོད་དགུ་པའི་ཐོག་སྒོ་དྲིལ་གྱི་སྒྲ་གོ་དུས་བསམ་བློ་སྣ་ཚོགས་འཁོར་བ་
དང་། སེམས་པ་ཟང་ཟིང་དུ་འཁྲུགས་ནས་འགྱེལ་བར་ཉེ་ཞིང་། སྒོ་འབྱེད་
པར་འགྲོ་སྐབས་ཀྱང་གྱང་ལ་བསྙེས་ནས་མི་འགྲོ་ཀ་མེད་བྱུང༌།
སྟབས་ལེགས་པ་ཞིག་ལ་མགྲོན་འཛོམས་ཁང་གི་དཀར་ཆ་རབ་རིབ་ཡིན་
པས་མདོག་ཉེས་སུ་གྱུར་པའི་ངའི་ངོ་གདོང་དེ་གསལ་པོ་མཐོང་མི་ཐུབ།
མཱ་ཀེ་ལི་ཐེ་ནང་དུ་འཛུལ་སླེབས་བྱུང༌། །
ཁོང་མོས་གྱོན་ཆས་ནག་པོ་ཞིག་གོན་ཡོད་པ་མ་ཟད། ད་དུང་གདོང་ལ་
སེང་རས་ཤིག་དཀྲིས་ཡོད་པས་སེང་རས་འོག་གི་ངོ་གདོང་དེ་ངས་ཧ་ལམ་ངོ་མི་
1.
ཤེས།
ཁོང་མོས་མགྲོན་སྣེ་ཁང་དུ་འཛུལ་རྗེས་གདོང་རས་བཤུས་སོང་།
ཁོང་མོའི་ངོ་གདོང་ནི་རྡོ་ཀརྨ་རུ་ལྟར་སྐྱ་བོར་གྱུར་འདུག །
“ང་སླེབས་ཡོད། ཨར་མའང་། ཁྱེད་རང་གིས་ང་ཡོང་རྒྱུའི་རེ་བ་གནང་
བས་ངས་ཡོང་བ་ཡིན”ཟེར། །
དེ་རྗེས་ཁོང་མོས་མགོ་བསྒུར་བ་དང༌། ལག་གཉིས་ཀྱིས་ངོ་གདོང་བཀབ་
སྟེ་ངུས་སོང་། །
309



ངས་ཁོང་མོའི་ཕྱོགས་སུ་ཕྱིན་པ་ཡིན། །
“ཁྱེད་རང་ག་རེ་གནང་སོང་ངམ”ཞེས་ངས་ཁོང་མོར་དེ་སྐད་སྨྲས་ཤིང་།
ངའི་སྐད་ཀྱང་འགྱུར་འདུག
ཁོང་མོས་ངའི་ལག་པ་དམ་པོར་འཇུས་པ་ལས་ངའི་དྲི་བར་ལན་བརྒྱབ་མ་
བྱུང༌། དེ་ནི་ཁོང་མོ་ངུ་ཤོར་ནས་སྐད་ཆ་གྲ་མི་འགྲིག་པར་གྱུར་བས་རེད། དུས་
ཡུན་ཅུང་ཟད་སོང་རྗེས་ཁོང་མོ་ཅུང་ལྷིང་འཇགས་ཏེ་ང་ལ་“ ཨར་མའང་། ཁྱེད་
རང་གིས་ང་ལ་སྡུག་པོ་ཞེ་དྲག་བཏང་བྱུང༌། ཡིན་ནའི་ངས་ཁྱེད་རང་ལ་གནོད་
པའི་བྱ་བ་གང་ཡོང་བྱས་མེད་”ཟེར།
“གནོད་པའི་བྱ་བ་གང་ཡང་བྱས་མེད་ཨད” ཅེས་ངས་ངུ་མ་དགོད་དང་
བཅས་ཏེ་རྩོད་གླེང་བྱས། །
“ཁོར་ཡུག་ གིས་ མཐར་ བཀག་བཏང་ བས་ ང་ མ་ བྱས་ ཀ་མེད་བྱུང་ བ་
རྣམས་ཕུད། གཞན་ངས་གང་ཡང་བྱས་མེད་”
མཱ་ཀེ་ལི་ཐེ་མཐོང་དུས་ངའི་སེམས་ནང་འཆར་བའི་ཚོར་སྣང་དེ་འདྲ་ཁྱེད་
རང་གི་སྐུ་ཚེའི་རིང་བྱུང་མྱོང་ཡོད་མེད་མི་ཤེས་ལ། ཕྱིས་སུ་འབྱུང་མིན་ཡང་མི་
ཤེས། །
ཁོང་མོས་ངའི་སྡོད་ཁང་དུ་ཐེངས་མཇུག་མ་དེ་ཡོང་དུས་ད་གིན་གྱི་སྡོད་ས་
དེར་བསྡད་སོང་། དེ་ནས་བཟུང་ཁོང་མོ་མི་གཞན་གྱི་སྙིང་སྡུག་ལ་འགྱུར་བ་
རེད། ཁོང་མོའི་མཆུ་སྒྲོས་ལ་ང་མ་ཡིན་པའི་མི་གཞན་གྱིས་འོ་སྦྱོར་མཁན་ཡོད།
ཡིན་ནའང་ངས་རང་དབང་མེད་པར་མཆུ་སྒྲོས་ཉེ་སར་བསྐྱལ་བ་ཡིན། ངའི་
སེམས་ལ་ང་ད་དུང་ཡང་དེ་སྔ་ལྟར་བུད་མེད་དེར་དགའ་གིན་ཡོད་པ་མ་ཟད།
ཕལ་ཆེར་དེ་སྔ་ལས་ཀྱང་དགའ་བའི་ཚོར་སྣང་བྱུང་། །
འོན་ཏེ་ངས་ཁོང་མོ་འདི་གར་འབོད་དགོས་དོན་གང་ཡིན་བརྗོད་གཏན་
ནས་མི་ཐུབ། མཱ་ཀེ་ལི་ཐེས་ཕལ་ཆེར་དེ་དོན་རྟོགས་པ་འདྲ་སྟེ། ཁོང་མོས་མུ་
མཐུད་“ ཨར་མའང་། ངས་ཁྱེད་རང་ལ་ཐུགས་སུན་ཞུས་སོང་། ང་ཁྱེད་རང་
310



ལ་དོན་དག་གཉིས་ཀྱི་ཐད་རེ་བ་ཞུ་བར་བཅར་བ་ཡིན། གཅིག་ནི་ངས་ཁ་སང་
སྲས་མོ་ཨའོ་ལིན་ཕུའུ་ལ་ཞུས་པའི་སྐད་ཆར་དགོངས་པ་དྭངས་པ་གནང་རོགས་
ཞུ་རྒྱུ་དང་། གཞན་དེ་ནི་ཁྱེད་རང་གིས་ཕལ་ཆེར་ངའི་ཐོག་ལ་གནང་ཉེན་ཡོད་
པའི་བྱ་བ་སླར་མ་གནང་བར་ང་གློད་རོགས་གནང་ཞུ་གི་ཡིན། ཁྱེད་རང་གིས་
ཆེད་མངགས་གནང་ཡོད་མེད་མི་ཤེས་ཀྱང་ཁྱེད་རང་འདིར་ཕེབས་རྗེས་ང་ལ་
སྡུག་བསྔལ་མང་པོ་བཟོས་བྱུང༌། ད་ལྟ་ང་བཟོད་བསྲན་གཏན་ནས་བྱེད་ཐུབ་
ཀྱི་མི་འདུག དེ་རིང་ཞོགས་པ་ངས་མྱངས་པའི་སྡུག་བསྔལ་གྱི་བཞི་ཆ་གཅིག་
ཡིན་ནའང་ངས་སླར་བཟོད་ཐུབ་པ་མི་འདུག ཁྱེད་རང་གིས་ང་ལ་སྙིང་རྗེ་
གནང་གི་རེད། རེད་དམ་མ་རེད། དེ་མིན་ཁྱེད་རང་གིས་ཀྱང་མཁྱེན་གསལ་
རེད། ཁྱེད་རང་ལྟ་བུའི་སེམས་པ་བཟང་བའི་མི་ལ་སེམས་གཅོང་ཆེ་བ་དང་
ནད་མང་བའི་བུད་མེད་ང་འདྲ་བར་འཁོན་ལན་སློག་རྒྱུ་ལས་དེ་བས་ལེགས་པའི་
ཕྱག་ལས་མང་པོ་གནང་རྒྱུ་ཡོད་པ་རེད། ཁྱེད་རང་ངའི་ལག་པར་འཆང་ཙམ་
གནང་དང་། ང་ལ་ཚ་བ་རྒྱག་གི་འདུག ངས་མལ་ཁྲི་ལས་ལངས་ཏེ་འདིར་
ཁྱེད་རང་ལ་མཛའ་གྲོགས་ཀྱི་རེ་བ་ཞུ་བར་བཅར་བ་མིན་པར་ཁྱེད་རང་གིས་ང་
སླར་ཐུགས་ལ་མ་ཞོག་རོགས་ཞུ་བར་བཅར་བ་ཡིན་”ཟེར། །
ངས་མཱ་ཀེ་ལི་ཐེའི་ལག་པ་ནས་བཟུང་པས་ངོ་མ་ཁོང་མོའི་ལག་པ་ཚ་འུར་
འུར་རེད། ཡ་ང་བའི་བུ་མོ་དེ་བྱ་སྤུའི་གྱོན་ཆས་ཀྱིས་བཏུམས་ཡོད་ཀྱང་ལུས་
ཧྲིལ་པོ་འཁྱགས་ནས་འདར་ལིང་ལིང་བྱེད།
ངས་ཁོང་མོ་བསྡད་ཡོད་པའི་རྐུབ་བཀྱག་དེ་ཐབ་འགྲམ་དུ་འབུད་རྒྱག་
བརྒྱབ་པ་ཡིན།
“ཁྱེད་རང་གི་ཐུགས་ལ་ང་ལ་སྡུག་བསྔལ་མེད་པ་རེད་བསམ་གྱི་འདུག་
གམ་”ཞེས་ངས་མུ་མཐུད་ནས་“ ཉིན་དེའི་མཚན་མོར་ངས་སྔོན་ལ་གྲོང་གསེབ་
ཏུ་ཁྱེད་རང་སྒུག་བསྡད་པ་ཡིན། དེ་རྗེས་ཡང་པཱ་ལིར་ཁྱེད་རང་འཚོལ་བར་
ཡོང་བ་ཡིན། ངས་པཱ་ལིར་རྙེད་པ་ནི་ཧ་ལམ་ང་སྨྱོ་རུ་འཇུག་པའི་ཡི་གེ་དེ་ཁོ་ན་
311



རེད།
“ཁྱེད་རང་ང་ལ་མགོ་སྐོར་གཏོང་མཁན་ཡོད་དམ། མཱ་ཀེ་ལི་ཐེ། ངས་དེ་
སྔ་ཁྱེད་རང་ལ་དགའ་པོ་དེ་འདྲ་བྱེད་ཀྱི་ཡོད་”ཅེས་བརྗོད།
“ཨར་མའང་། དེ་ཚོ་མ་གསུངས་དང༌། ང་ཁྱེད་རང་སར་དེ་ཚོ་གླེང་
བར་ཡོང་བ་མིན། ངའི་རེ་བར་ང་ཚོ་དགྲ་མཐོང་བ་ལྟར་མ་གནང་རོགས་ཞུ་རྒྱུ་
ཡིན། དོན་དེ་ཁོ་ན་ཡིན། ངས་སླར་ཁྱེད་རང་ལ་ལག་པ་ཞིག་གཏོང་གི་ཡིན།
ཁྱེད་རང་ལ་རང་ཉིད་ཀྱིས་དགའ་པོ་གནང་ཞིང་། ལོ་ན་གཞོན་ལ་སྐྱེ་འབྲས་
ཀྱང་མཛེས་པའི་ཟུར་བསྟེན་སྙིང་སྡུག་ཅིག་ཡོད་པས་ཁྱེད་གཉིས་བདེ་སྐྱིད་ཡོང་
བའི་སྨོན་འདུན་ཞུ་རྒྱུ་དང་། ང་བརྗེད་པ་གནང་རོགས་ཞུ་རྒྱུ་ཡིན་”
“འོ་ན་ཁྱེད་རང༌། ཁྱེད་རང་ལ་ཏན་ཏན་བདེ་སྐྱིད་ཐོབ་ཡོད་ཀྱི་རེད་”
“ངའི་ངོ་གདོང་འདི་བདེ་སྐྱིད་ཐོབ་པའི་བུད་མེད་དང་འདྲ་པོ་འདུག་
གམ། ཨར་མའང་། ངའི་སྡུག་བསྔལ་བསྣམས་ནས་རྩེད་མོ་རྩེ་བ་མ་གནང་།
ངའི་སྡུག་བསྔལ་གྱི་རྒྱུ་རྐྱེན་དང་ཚད་གཞི་ཁྱེད་རང་གིས་སུ་ལས་ཀྱང་གསལ་བ་
མཁྱེན་གྱི་རེད་” །
“གལ་ཏེ་ཁྱེད་རང་དངོས་གནས་རང་ཉིད་ཀྱིས་གསུངས་པ་ལྟར་བཀྲ་མ་
ཤིས་པ་ཞིག་ཡིན་ན་གནས་ཚུལ་དེར་འགྱུར་ལྡོག་གཏོང་རྒྱུ་ཁྱེད་རང་རང་ཉིད་ལ་
རག་ལས་ཡོད་པ་རེད་”
“མ་རེད། ངའི་གྲོགས་པོ། ངའི་སེམས་པས་ཕྱི་རོལ་ཡུལ་གྱི་ཁོར་ཡུག་
ལས་རྒྱལ་ཐུབ་ཀྱི་མི་འདུག ཕལ་ཆེར་ཁྱེད་རང་གིས་ངས་སྨད་འཚོང་མའི་རང་
གཤིས་ལ་བརྩི་སྲུང་ཞུས་པ་རེད་གསུངས་ཀྱི་ཡོད་པ་འདྲ། མ་རེད། ངས་དོ་
ནན་གྱི་དགོས་མཁོ་ཞིག་ལ་བརྩི་སྲུང་ཞུས་པ་ཡིན། རྒྱུ་རྐྱེན་དེ་ཚོ་གང་ལྟར་ཉིན་
ཞིག་ཁྱེད་རང་གིས་ མཁྱེན་ གྱི་རེད། དེ་དུས་ཁྱེད་རང་གིས་ང་ལ་གུ་ཡངས་
གནང་གི་རེད་”
“རྒྱུ་རྐྱེན་དེ་ཚོ་ཁྱེད་རང་གིས་དེ་སྔོན་ང་ལ་མི་གསུངས་པ་ག་རེ་ཡིན་ནམ་”



“གལ་ཏེ་ཁྱེད་རང་ལ་ཞུས་ན་ཡང་ང་ཚོ་ཡང་བསྐྱར་འགྲིག་མི་སྲིད། ཕལ་
ཆེར་ཁྱེད་རང་གིས་འབྲེལ་ཐག་རིང་དུ་གཏོང་མི་དགོས་པའི་མི་དེ་ཚོ་དང་འབྲེལ་
ཐག་རིང་དུ་གཏོང་གི་རེད་”་
“ མི་དེ་ཚོ་སུ་རེད་དམ”
“ཁྱེད་རང་ལ་ཞུས་ན་འགྲིག་གི་མ་རེད་”
“བྱས་ན་ཁྱེད་རང་གིས་རྫུན་གཏམ་གསུང་གི་ཡོད་པ་རེད་”
མཱ་ཀེ་ལི་ཐེས་ཡར་ལངས་ནས་སྒོའི་ཕྱོགས་སུ་སོང་། །
ངའི་སེམས་ནང་ངོ་གདོང་སྐམ་ཞིང་ངུ་སྐད་ཆོལ་ཆོལ་གྱི་བུད་མེད་འདི་
དང་ཐོག་མར་དགོད་གཏམ་ཟློས་གར་ཁང་དུ་ང་ལ་ཁྲེལ་དགོད་བྱེད་མཁན་གྱི་བུ་
མོ་དེ་ཕན་ཚུན་བསྡུར་དུས་ང་ཁོང་མོའི་ཁུ་སིམ་དང་སྡུག་བསྔལ་གྱིས་ཁེངས་པའི་
རྣམ་འགྱུར་ལ་བལྟས་ནས་སྡོད་མི་ཐུབ།
“ཁྱེད་རང་ཕེབས་ན་འགྲིག་གི་མ་རེད་” ཅེས་ངས་སྒོ་འགྲམ་དུ་ཁོང་མོ་
བཀག་པ་ཡིན། །
“ག་རེ་ཡིན་ནམ་”
“གང་ཡིན་ཟེར་ན། མ་གཞི་ཁྱེད་རང་གིས་ང་ལ་གཟིགས་སྟངས་དེ་འདྲ་
གནང་ཡང་ངས་ད་བར་ཁྱེད་རང་ལ་དགའ་པོ་བྱེད་ཀྱི་ཡོད། ངས་ཁྱེད་རང་
འདི་གར་སྡོད་དུ་འཇུག་གི་ཡིན་”
“སང་ཉིན་ང་འབུད་རྒྱུའི་ཆེད་དུ་ཡིན་ནམ། མ་རེད། དེ་འདྲ་ཡོང་གི་མ་
རེད། ང་གཉིས་ཀྱི་ལས་འགྲོ་རྫོགས་པ་རེད། སླར་ཆག་ཐུག་བསྐྱར་སྒྲིག་ཡོང་
རྒྱུའི་དགོངས་པ་མ་བཞེས། དེ་འདྲ་མ་གནང་ན་ཁྱེད་རང་གིས་ཕལ་ཆེར་ང་ལ་
མཐོང་ཆུང་གནང་གི་རེད། ཡིན་ནའི་ད་ལྟ་ཁྱེད་རང་གིས་ང་ལ་ཁོང་ཁྲོ་གནང་
བ་ཙམ་རེད”
“མ་རེད། མཱ་ཀ་ལི་ཐེ་”ཞེས་ངས་དེ་སྐད་བརྗོད་པ་དང་འབྲེལ་བུད་མེད་
དེ་ཐུག་མ་ཐག་ངའི་དགའ་སེམས་དང་འདོད་སེམས་ཚང་མ་འདས་ལོག་བྱས་
313



པའི་ཚོར་སྣང་བྱུང་སྟེ་“མ་རེད། ངས་ཚང་མ་བརྗེད་པ་བྱེད་ཀྱི་རེད། ང་ཚོར་
དེ་སྔོན་ཕན་ཚུན་ཁ་དན་བྱས་པ་ལྟར་གྱི་བདེ་སྐྱིད་ཐོབ་ཀྱི་རེད་”ཅེས་བརྗོད་པར་
ཐལ། །
མཱ་ཀེ་ལི་ཐེས་ཐེ་ཚོམ་ངང་མགོ་དཀྲུག་དཀྲུག་བྱས་ཏེ་“ ང་ཁྱེད་རང་གི་བྲན་
གཡོག་དང་། ཁྱེད་རང་གི་སྒོ་ཁྱི་ཙམ་མ་རེད་དམ། ཁྱེད་རང་གང་འདྲ་གནང་
འདོད་ཀྱང་གནང་ཞིག ང་བསྣམས་ཕེབས་ཤིག ང་ནི་ཁྱེད་རང་ལ་དབང་བ་
རེད་”
ཁོང་མོས་ཕྱུ་པ་ ཕུད་པ་དང༌། ཞྭ་མོ་ཕུད་དེ་ཚང་མ་རྐུབ་བཀྱག་ཐོག་
དབྱུགས་སོང་། དེ་རྗེས་གློ་བུར་དུ་འོག་འཇུག་གི་ཐེབ་ཆི་འགྲོལ་འགོ་བརྩམས།
དེ་ཡང་ཁོང་མོའི་ནད་ཡམས་དེའི་རྒྱུན་ལྡན་རང་བཞིན་གྱི་ནད་ལོག་གི་རྐྱེན་པས་
ཁྲག་རྒྱུན་སྙིང་ཁ་ནས་མགོ་བོར་རྒྱུག་སྟེ་དབུགས་གཏོང་མི་ཐུབ་པར་གྱུར། །
དེའི་རྗེས་སུ་ནི་སྒྲ་འཛེར་བའི་གློ་སྐམ་པོ་ཞིག་རེད། །
“མི་ཞིག་ངའི་ཤིང་རྟ་འཁོར་ལོ་གཏོང་མཁན་ལ་ཁ་ཏ་བྱེད་པར་ཐོངས་
དང་”ཞེས་ཁོང་མོས་དེ་ སྐད་ བརྗོད་ པ་ དང་འབྲེལ་ ཡང་ མུ་ མཐུད་ “ ཤིང༌ རྟ་
འཁོར་ལོ་བཏང་ནས་ལོག་སོང་ཤོད་”ཅེས་བརྗོད།
ང་ངོ་མས་ ཐོག་ཀ་ནས་བབས་ཏེ་ཤིང་རྟ་འཁོར་ལོ་གཏོང་མཁན་སློག་
བཏང་བ་ཡིན།
ང་ཕྱིར་ འཁོར་ དུས་ མཱ་ ཀེ་ལི་ ཐེ་ ཐབ་ འགྲམ་ དུ་ ཉལ་ བསྡད་ ཡོད་ ཀྱང་
འཁྱགས་ནས་ཁ་འདར་ཤོར་བཞིན་འདུག
ངས་ཁོང་མོ་པང་དུ་བླངས་པ་དང་། གྱོན་ཆས་འབུད་རོགས་བྱས། ཁོང་
མོས་འགུལ་ཙམ་ཡང་མི་བྱེད་ཅིང༌། ལུས་ཧྲིལ་པོ་གྲང་རྐྱང་ཡིན་པས་ངས་ཁོང་
མོ་མལ་ཁྲིའི་སྟེང་དུ་བསྐྱལ་བ་ཡིན།
དེ་ནས་ངས་ཁོང་མོའི་འགྲམ་དུ་བསྡད་དེ་ངའི་བརྩེ་སྐྱོང་གིས་ཁོང་མོར་ཚ་
དྲོད་ཅུང་ཟད་འཕེལ་ཐབས་བྱས། ཁོང་མོས་ང་ལ་སྐད་ཆ་ཚིག་གཅིག་ཀྱང་མི་
314



ཤོད་པར་འཛུམ་དམུལ་དམུལ་ཁོ་ན་བྱས་ནས་བཞུགས་སོང་།
ཨོ། དེ་ནི་ངོ་མ་ངོ་མཚར་ཆེ་བའི་མཚན་མོ་ཞིག་རེད། མཱ་ཀེ་ལི་ཐེའི་ཚེ་
སྲོག་ཧྲིལ་པོ་ཧ་ལམ་ང་ལ་སྨྱོ་བ་ལྟར་འོ་སྦྱོར་བའི་ནང་དུ་བློས་གཏོང་བྱས་པ་དང་
འདྲ། ང་ནི་འདི་ལྟར་ཁོང་མོར་དགའ་བཞིན་ཡོད་དེ། སྤྲོ་སེམས་ཆེས་ཆེར་
རྒྱས་པའི་བརྩེ་དུང་གི་ནང་དུ་གནས་ཤིང༌། ངས་དེ་སྔ་ཁོང་མོ་བསད་ནས་ནམ་
ཡང་མི་གཞན་སུ་ལའང་བདག་ཏུ་མི་འཇུག་པའི་བསམ་བློ་གཏོང་མྱོང་།
མི་ཞིག་གི་ལུས་ཕུང་དང་སེམས་པ་གཉིས་ཀས་འདི་ལྟར་ཟླ་བ་གཅིག་ཙམ་
རིང་དགའ་པོ་བྱས་ན་མཐར་ཕྱི་སྐོགས་ཁོ་ན་ལས་གང་ཡང་ལྷག་མི་སྲིད།
ནམ་ལངས་པས་ང་རང་གཉིས་ཀ་གཉིད་ལས་སད་བྱུང༌། །
མཱ་ཀེ་ལེ་ཐེའི་གདོང་གཤིས་ཐལ་མདོག་ཏུ་གྱུར་འདུག ཁོང་མོས་སྐད་ཆ་
ཚིག་གཅིག་ ཀྱང་མི་ཤོད་ཅིང་། མཆི་ མའི་ ཕྲེང་བ་ ཟམ་ མི་ ཆད་ པར་ མཁུར་
མགོའི་སྟེང་དུ་ལྷུངས་ཏེ་ཕ་ལམ་ཇི་བཞིན་འོད་ལམ་ལམ་དུ་འཕྲོ། ཁོང་མོས་
ངལ་ བས་ དུབ་ ཅིང་ནུས་ ཤུགས་ རྫོགས་ པའི་ ལག་ ཡུ་ ཟུང་ བརྐྱངས་ཏེ་ང་ལ་
འཐམས་པ་དང༌། དེ་ནས་ཡང་ནུས་མེད་ངང་ མལ་ཁྲིའི་སྟེང་དུ་ ཐད་ཀར་
ལྷུངས་ནས་བསྡད།
སྐབས་ཤིག་རིང་ངའི་སེམས་ལ་ངས་པུ་ཅི་ཝུའར་ནས་ ཁ་ བྲལ་ཚུན་གྱི་
གནས་ཚུལ་ཡོད་ཚད་བརྗེད་པར་བྱེད་དགོས་སྙམ་སྟེ་མཱ་ཀེ་ལི་ཐེར་“ཁྱེད་རང་ང་
དང་མཉམ་དུ་ཕེབས་འདོད་ཡོད་དམ། ང་ཚོ་པཱ་ལི་ནས་ཁ་བྲལ་དོ་”ཞེས་བརྗོད་
པ་ཡིན། །
“མིན། མིན་”ཞེས་ཁོང་མོས་ཧ་ལམ་སྐྲག་སྣང་ངང་“ རྗེས་མ་ང་ཚོ་ཧ་
ཅང་བཀྲ་མི་ཤིས་པ་ཡོང་གི་རེད། ངས་སླར་ཁྱེད་རང་གི་བདེ་སྐྱིད་ལ་ཞབས་ཕྱི་
ཞུ་ཐུབ་པ་མི་འདུག ཡིན་ནའི་ང་ལ་དབུགས་རྒྱུན་ཕྲ་མོ་ཞིག་ལྷག་ཚེ་ཁྱེད་རང་
ང་ལ་གང་འདོད་གནང་ཆོག ཉིན་པར་རམ་མཚན་མོ་ག་དུས་ཡིན་ཡང་ཁྱེད་
རང་ལ་དགོས་མཁོ་བྱུང་ཚེ་ཁྱེད་རང་ཕེབས་རྐྱང་གནང་ཞིག ང་ནི་ཁྱེད་རང་ལ་
315



བ
བདག་པ་རེད། ཡིན་ནའི་ཁྱེད་རང་གི་མདུན་ལམ་དང་ངའི་མདུན་ལམ་གཉིས་
སླར་མཉམ་དུ་སྦྲེལ་མ་གནང༌། དེ་འདྲ་གནང་ན་ཁྱེད་རང་ལ་ཧ་ཅང་བཀྲ་མ་
ཤིས་པ་ཡོང་ངེས་རེད་ལ། ང་ལའང་ཧ་ཅང་བཀྲ་མ་ཤིས་པ་ཡོང་ངེས་རེད། །
“མིག་སྔར་ང་ད་དུང་མཛེས་མ་ཞིག་ལ་བརྩི་ཆོག་པས་ལོངས་སྤྱོད་གནང་
ཞིག ཡིན་ནའི་ང་ལ་རེ་བ་གཞན་འདོན་པ་མ་གནང་”ཟེར།
ཁོང་མོ་སོང་རྗེས་ང་ལ་ཁེར་རྐྱང་གི་སུན་སྣང་བྱུང་སྟེ་ཞེད་སྣང་ཆེན་པོ་
སྐྱེས་བྱུང་། ཁོང་མོ་སོང་ནས་ཆུ་ཚོད་གཉིས་ཙམ་འདས་སོང༌། ངས་ད་དུང་
ཁོང་མོ་ད་གིན་ཁ་བྲལ་སའི་མལ་ཁྲིའི་སྟེང་དུ་བསྡད་ནས་སྔས་མགོའི་ཐོག་ལུས་
པའི་ཁོང་མོའི་མགོའི་པར་རྗེས་ལ་ལྟ་བཞིན་ངའི་ཕོ་མོའི་བརྩེ་དུང་དང་སྡང་
སེམས་ཀྱི་བར་དུ་ང་མི་གང་འདྲ་ཞིག་ཏུ་འགྱུར་མིན་ལ་བསམ་གཞིགས་བྱེད་
དགོས་བྱུང༌། །
ཆུ་ཚོད་ལྔ་པའི་ཐོག་ངས་ཨའང་ཐན་ལམ་དུ་བསྐྱོད་པ་ཡིན། ང་དེ་གར་
འགྲོ་དགོས་དོན་གང་ཡིན་རང་ཉིད་ཀྱིས་ཀྱང་མི་ཤེས། །
ང་ལ་སྒོ་འབྱེད་མཁན་ནི་ནཱ་ནི་ནཱ་རེད། “ལྕམ་སྐུ་ཞབས་ཀྱིས་ཁྱེད་རང་ལ་
སྣེ་ལེན་གནང་ཐུབ་ཀྱི་མ་རེད་” ཅེས་ཁོང་མོས་ཅི་བྱ་གཏོལ་མེད་ཀྱི་སྒོ་ནས་ང་ལ་
དེ་སྐད་བཤད།
“ག་རེ་ཡིན་ནམ་”
“ཟོ་རིམ་པའི་སྐུ་ཞབས་Nའདི་གར་བཞུགས་ཡོད། ཁོང་གིས་ང་ལ་མི་སུ་
ཡང་ནང་ལ་མ་གཏོང་གསུང་གི་འདུག”
“རེད་ལགས། ངས་ བརྗེད་ པ་ རེད” ཅེས་ ངས་ འཁོན་འཁོན་ ཐོགས་
ཐོགས་ངང་བརྗོད་པ་ཡིན། །
ངས་ར་བཟི་བ་ཞིག་དང་འདྲ་བར་སྡོད་ཁང་དུ་ལོག་ཡོང་ཞིང༌། སྣང་
སེམས་སྐྱེས་ནས་སྨྱོ་བ་ལྟར་གྱུར་བའི་དུས་ཁྱུག་ཙམ་དེའི་ནང་ངས་ག་རེ་བྱེད་
མིན་ཁྱེད་རང་གིས་མཁྱེན་ནམ། དུས་ཁྱུག་ཙམ་དེའི་ནང་ངས་ངོ་ཚ་ཁྲེལ་མེད་
316



ཀྱི་བྱ་བ་ཞིག་བྱེད་ཐུབ་ངེས་རེད། ངས་ག་རེ་བྱས་པ་ཁྱེད་རང་གིས་མཁྱེན་ནམ།
ངའི་སེམས་ལ་བུད་མེད་དེས་ང་ལ་ཁྲེལ་དགོད་བྱེད་ཀྱི་འདུག་སྙམ་པ་དང་།
ཁོང་མོས་རྡོ་རིམ་པའི་མི་དྲག་N དང་ཕན་ཚུན་སྙིང་གཏམ་གླེང་སྟེ་ཁོ་ལ་མདང་
ནུབ་ང་ལ་བཤད་པའི་སྐད་ཆ་དེ་ཚོ་ལྡབ་བཤད་བྱེད་པ་མ་ཟད། ད་དུང་ཁོང་
ཚོར་ཅ་ཟིང་པོ་བཟོ་རུ་འཇུག་གི་མེད་པ་རེད་སྙམ། དེས་ན་ངས་ཧྥ་ལའང་ལྔ་
བརྒྱ་ཡིན་པའི་ཤོག་སྒོར་གཅིག་བཏོན་པ་དང་འབྲེལ་གཤམ་གསལ་གྱི་ཡི་གེ་དེ་
བྲིས་ནས་མཉམ་དུ་ཁོང་མོར་བསྐུར་བ་ཡིན།
དེ་རིང་ཞོགས་པ་ཁྱེད་རང་བྲེལ་འཚབ་ངང་ཕེབས་རྐྱེན་ངས་ཁྱེད་རང་ལ་ཕྱག་
དངུལ་འབུལ་རྒྱུ་བརྗེད་འདུག འདི་ནི་ཁྱེད་རང་གིས་མཚན་བཞུགས་གནང་བའི་ཕྱག་བླ་
ཡིན།
ཡི་གེ་དེ་སྐྱེལ་བར་སོང་རྗེས་ངས་ཕྱིར་བསྐྱོད་ཅིང་། ཧ་ལམ་ཁྲེལ་མེད་ཀྱི་
བྱ་བ་ཞིག་བྱས་པའི་རྗེས་སུ་སེམས་ནང་འགྱོད་པ་སྐྱེ་བར་གཡོལ་འདོད་པ་དང་
འདྲ།
ངས་ཨའོ་ལིན་ཕུའུའི་སྡོད་ཁང་དུ་ཕྱིན་པས་ཁོང་མོ་གྱོན་ཆས་ལ་ཚད་ལྟ་
བཞིན་འདུག ང་གཉིས་ཁོ་ན་ལུས་དུས་ཁོང་མོས་ཐ་ཤལ་གྱི་གླུ་འདྲ་བཏང་ནས་
ངའི་སེམས་ནད་བསང་ཐབས་བྱེད། །
བུད་མེད་དེ་ནི་ངོ་ཚ་ཞེ་ཁྲེལ་མི་ཤེས་པ་དང་། གློ་སྙིང་མེད་པ། བློ་རིག་
གིས་དབུལ་བའི་སྨད་འཚོང་མ་དཔེར་མཚོན་ཞིག་ཡིན་ཅིང་། མ་མཐར་ཡང་
ངས་བལྟས་ན་དེ་འདྲ་རེད། གང་ལགས་ཟེར་ན། ཕལ་ཆེར་སྐྱེས་པ་གཞན་
གྱིས་ཁོང་མོ་དང་ལྷན་དུ་ང་དང་མཱ་ཀེ་ལི་ཐེས་གཏོང་མྱོང་བའི་རྨི་ལམ་སྐྱིད་པོ་དེ་
རིགས་གཏོང་གི་ཡོད་སྲིད།
ཁོང་མོས་ང་ལ་དངུལ་དགོས་ཟེར་བས་ངས་སྟེར་བ་ཡིན། དངུལ་སྦྱིན་
317



རྗེས་ང་ཕྱིན་ཆོག་པས་ངས་རང་ཉིད་ཀྱི་སྡོད་ཁང་དུ་ལོག་འོང་།
མཱ་ཀེ་ལི་ཐེས་ང་ལ་ཡིག་ལན་བསྐུར་མ་བྱུང༌། །
ཉིན་གཉིས་པར་ངས་སེམས་འཁྲུག་ཇི་འདྲའི་ངང་ཉིན་བསྐྱལ་བ་ཁྱེད་
རང་ལ་ཞུ་མི་དགོས།
ཆུ་ཚོད་དྲུག་དང་ཕྱེད་ཀའི་ཐོག་ཡིག་སྐྱེལ་བ་ཞིག་གིས་ང་ལ་ཡི་གེ་ཞིག་
སྐྱེལ་བར་སླེབས་བྱུང་། ཡིག་སྐོགས་ནང་དུ་ངའི་ཡི་གེ་དེ་དང་ཧྥ་ལའང་ལྔ་བརྒྱ་
དེ་བཅུག་ཡོད་པ་ལས་གཞན་ཡིག་འབྲུ་གཅིག་ཀྱང་བྲིས་མི་འདུག
“ཡི་གེ་འདི་སུས་ཁྱེད་རང་ལ་སྤྲད་བྱུང་ངམ་” ངས་མི་དེར་དེ་སྐད་དྲིས།
“ལྕམ་སྐུ་ཞབས་ཤིག་གིས་སྤྲད་བྱུང༌། ཁོང་མོ་དང་ཁོང་མོའི་གཡོག་མོ་
པོའོ་ལོའོ་ཉི་)ལ་ཕེབས་སོང་། ཁོང་མོས་ང་ལ་ཁོང་མོ་འགྲུལ་སྐྱེལ་འཁོར་ལོའི་
འབབ་ཚུགས་ཀྱི་སྒོ་རྭའི་ནང་ནས་ཐོན་རྗེས་ཕྱག་ཡིག་འདི་ཁྱེད་རང་ལ་འབུལ་
རོགས་གསུངས་བྱུང་”
ངས་མཱ་ཀེ་ལི་ཐེའི་གཟིམ་ཁང་དུ་རྒྱུག་ཕྱིན་པ་ཡིན།
“ལྕམ་ སྐུ་ ཞབས་དེ་རིང་ཞོགས་པ་ཆུ་ཚོད་དྲུག་ པའི་ ཐོག་ དབྱིན་ཇིར་
ཕེབས་སོང་”ཞེས་སྒོ་སྲུང་བས་ང་ལ་དེ་སྐད་ཟེར།
ད་ལྟ་ང་སླར་པཱ་ལིར་སྡོད་རྒྱུའི་དགོས་པ་ཅི་ཡང་མི་འདུག དེ་གར་འཁོན་
སེམས་མེད་ལ་ཆགས་སེམས་ཀྱང་མེད། རྡུང་རྡེག་དེ་དག་ཕོག་པས་ང་སྟོབས་
ཟད་ནུས་མེད་དུ་གྱུར་སོང་། ངའི་གྲོགས་པོ་ཞིག་ཤར་ཕྱོགས་ལ་སྤྲོ་འཆམ་དུ་
འགྲོ་མཁན་ཡིན་པས་ངས་པ་ལགས་ལ་ང་ཁོང་དང་མཉམ་དུ་འགྲོ་རྒྱུ་ཞུས་པ་
ཡིན། པ་ལགས་ཀྱིས་ང་ལ་དངུལ་འགྲུལ་འཛིན་ཡིག་འགའ་ཤས་དང་ངོ་སྤྲོད་ཡི་
གེ་ཞིག་ གནང་བྱུང་། ཉིན་བརྒྱད་དགུ་འདས་རྗེས་ ངས་ མཱ་ སཱས་ནས་གྲུ་ལ་
བསྡད་པ་ཡིན། །
O ཧྥ་རན་སིའི་གལ་ཆེའི་ཉ་ལས་གྲུ་ཁ་ཞིག་སྟེ། དབྱིན་ཅི་ལི་མཚོ་འགག་དང་ཉེ་བའི་གནས་སུ་ཡོད།
318



ཡཱ་ལི་ཧྲན་ཏཱི རུ་ངས་དེ་སྔ་མཱ་ཀེ་ལི་ཐེའི་གཟིམ་ཁམ་དུ་ཐེངས་ཁ་ཤས་
མཇལ་མྱོང་བའི་གཞུང་ཚབ་ཆེན་མོའི་ལས་མི་ཞིག་གི་ས་ནས་ཡ་ང་བའི་བུ་མོ་
དེའི་ན་ཚའི་གནས་ཚུལ་ཤེས་རྟོགས་བྱུང་།
དེས་ན་ངས་ཁོང་མོར་ཡི་གེ་ཞིག་བསྐུར་བས་ཁོང་མོས་ང་ལ་ཡིག་ལན་
བསྐུར་འདུག ཡི་གེ་དེ་ང་ཐུའུ་ལུན་༧ དུ་སླེབས་དུས་འབྱོར་བྱུང༌། ཡི་གེ་དེ་
ཁྱེད་རང་གིས་གཟིགས་མྱོང་ཡོད་པ་རེད། །
ངས་ལམ་སེང་ཕྱིར་ལོག་ཡོང་བ་ཡིན། དེའི་རྗེས་ཀྱི་གནས་ཚུལ་ཁྱེད་རང་
གིས་ཚང་མ་མཁྱེན་གྱི་རེད།
ད་ལྟ་ཁྱེད་རང་གིས་ཀྲུའུ་ལི་དི་ཕུའུ་ལཱ་ཡིས་ང་ལ་སྤྲད་པའི་ཉིན་ཐོ་དེ་ཚོར་
གཟིགས་ན་འགྲིག དེ་ནི་ངས་ད་གིན་ཁྱེད་རང་ལ་ཞུས་པའི་སྒྲུང་གཏམ་དེའི་
མེད་དུ་མི་རུང་བའི་ཁ་གསབ་རེད།
ཉེར་ལྔ།
རྟག་ཏུ་མིག་ ཆུ་ ཤོར་རྐྱེན་ ཨར་ མའང་ གྱི་ རྒྱས་ བཤད་ རིང་ པོ་ དེ་ བར་
མཚམས་ཆད་པར་གྱུར། ཁོང་གཏམ་གླེང་བྱེད་སྐབས་དཀའ་ངལ་ཧ་ཅང་ཆེ་
བར་སྣང་ཞིང་། མཱ་ཀེ་ལི་ཐེ་ངོ་མས་བྲིས་པའི་ཉིན་ཐོ་ཤོག་ལྷེ་ཁ་ཤས་ང་ལ་སྤྲད་
རྗེས་ལག་ཟུང་དཔྲལ་བར་བཀབ་པ་དང༌། མིག་ཟུང་བཙུམས་ཤིང༌། ཧ་ལམ་
རིག་པ་བསྒྲིམས་ནས་བསམ་བློ་གཏོང་བའམ་ཡང་ན་གཉིད་ཁྱུག་ཙམ་འཁུག་
འདོད་པ་འདྲ། །
དུས་ཡུན་ཅུང་ཟད་སོང་རྗེས་དབུགས་སྒྲ་ཅུང་ཆེན་པོ་ཞིག་རྔུབ་ལེན་བྱས་
པ་དེས་ཨར་མའང་གཉིད་འཁུགས་པའི་གསལ་བཤད་བྱེད། འོན་ཀྱང་གཉིད་
ཟབ་མོ་དེ་འདྲ་རང་འཁུགས་མེད་པས་སྐད་སྒྲ་ཆུང་ངུ་ཞིག་གིས་ཀྱང་ཁོང་གཉིས་
O
(2
ཨེ་ཅིབ་ཀྱི་གལ་ཆེའི་གྲུ་ཁ་ཞིག
ཧྥ་རན་སིའི་སྐོར་དཀྱིལ་རྒྱ་མཚོའི་རྒྱུད་ཀྱི་གྲོང་ཁྱེར་ཞིག
319



ལས་སད་ཀྱིན་འདུག
གཤམ་དུ་བཀོད་པ་ནི་ངས་མཐོང་བའི་ཉིན་ཐོ་ཤོག་ལྷེ་དེ་དག་གི་ནང་དོན་
ཡིན་ཞིང་། ཡིག་འབྲུ་གཅིག་ལའང་བཟོ་བཅོས་མ་བྱས་པར་རང་སོར་བཤུས་
ཡོད། །
དེ་རིང་ནི་ཟླ་བ་གཉིས་པའི་ཚེས་བཅོ་ལྔ་ཡིན། ང་ནད་ཀྱིས་མནར་ནས་
ཉིན་གསུམ་བཞི་འདས་སོང་། དེ་རིང་ཞོགས་པ་ང་མལ་ཁྲིའི་ཐོག་ཉལ་ནས་
བསྡད་ཡོད། གནམ་འཐིབས་ ཤིང་ངའི་ སེམས་པ་སྐྱོ་སྣང་གིས་ཁེངས་སོང་།
ངའི་འགྲམ་དུ་མི་གཅིག་ཀྱང་མེད་པས་ཨར་མའང་ལགས། ང་ཁྱེད་རང་དྲན་པོ་
བྱུང༌། འོན་ཀྱང་ཁྱེད་རང༌། ངས་ཡིག་ཕྲེང་འདི་དག་འབྲི་སྐབས་ཁྱེད་རང་
གང་དུ་ཡོད་དམ། མི་ལ་ལས་ང་ལ་ཁྱེད་རང་པཱ་ལི་དང་བར་ཐག་ཧ་ཅང་རིང་
བའི་ས་ཆ་ཞིག་ཏུ་འདུག་ཟེར། གཅིག་བྱས་ན་ཁྱེད་རང་གིས་མཱ་ཀེ་ལི་ཐེ་བརྗེད་
ཡོད་ཀྱི་རེད། གང་ལྟར་ཁྱེད་རང་ལ་བདེ་སྐྱིད་ ཐོབ་ པར་ ཤོག ངའི་མི་ཚེ་
འདིའི་རིང་སྤྲོ་སྣང་ཅུང་ཟད་ཡོད་མྱོང་བའི་དུས་དེ་ཁྱེད་རང་གིས་གནང་བ་ཡིན།
ངས་སླར་བཟོད་སྒོམ་གཏན་ནས་བྱེད་མི་ཐུབ། ངས་ངའི་དེ་སྔོན་གྱི་བྱ་
སྤྱོད་ཁྱེད་རང་ལ་གསལ་འགྲེལ་ཞུ་གི་ཡིན། ངས་ཁྱེད་རང་ལ་ཡི་གེ་ཞིག་ཕུལ་
ཡོད། ཡིན་ནའང་བུ་མོ་ང་ལྟ་བུས་བྲིས་པའི་ཡི་གེ་དེ་ང་མ་ཤི་ཚེ། ཕལ་ཆེར་
རྫུན་ཚིག་གིས་གཏམས་པའི་ཤོག་ལྷེ་ཞིག་ཏུ་བརྩི་སྲིད། ང་ཤི་ཚེ་ཤི་བའི་དབང་
ཤུགས་ཀྱིས་ཡི་གེ་དེ་བླ་ན་མེད་པར་འགྱུར་བ་དང༌། ཡི་གེ་དེ་སྤྱིར་བཏང་ཞིག་
མིན་པར་འགྱོད་བཤགས་ཀྱི་ཡི་གེ་ཞིག་ཡིན་ཚེ་གཞི་ནས་མི་ཚོས་ཡིད་ཆེས་བྱེད་
སྲིད། །
དེ་རིང་ང་ནད་ཀྱིས་མནར་ཡོད། ཕལ་ཆེར་ང་ན་ཐེངས་འདིས་ཤི་རྒྱུ་ཡིན་
པ་འདྲ། གང་ཡིན་ཟེར་ན། ང་ལ་རྒྱུན་དུ་ངའི་མི་ཚེ་འདི་རིང་པོ་མེད་པའི་སྔོན་
ཚོར་ཡོང་གི་འདུག ངའི་ཨ་མ་ཡང་གློ་བའི་ནད་ཀྱིས་གྲོངས་སོང་། ནད་འདི་
ནི་ཁོང་མོས་ང་ལ་བཞག་པའི་ཤུལ་རྫས་གཅིག་པུ་དེ་ཡིན། ངའི་རྒྱུན་ལྡན་གྱི་
320



འཚོ་བ་སྐྱེལ་སྟངས་དེས་ནད་གཞི་འདི་ལྕི་རུ་ཁོ་ན་འགྲོ་གི་འདུག གལ་ཏེ་ཁྱེད་
རང་ལོག་ཕེབས་དུས་ད་དུང་ཡང་ཁྱེད་རང་ཁ་མ་བྲལ་གོང་གི་བུ་མོ་དེར་དྲན་
གསོ་གནང་གི་ཡོད་ན་ང་ལྐོག་ཏུ་ཤི་ནས་ཁྱེད་རང་གིས་ངའི་གནས་ཚུལ་སྐོར་
གསལ་པོ་མི་མཁྱེན་པ་བྱེད་དུ་འཇུག་འདོད་མེད།
གཤམ་གསལ་ནི་ཡི་གེ་འདིའི་བརྗོད་དོན་ཡིན། ངའི་དག་སེལ་ལ་དཔང་
རྟགས་གསར་པ་ཞིག་མཁོ་འདོན་བྱེད་ཆེད་ང་ཡི་གེ་འདི་བསྐྱར་དུ་ཐེངས་ཤིག་
འབྲི་འདོད་ཧ་ཅང་ཆེ།
ཨར་མའང་ལགས། ཁྱེད་རང་གིས་དྲན་ནམ། པུ་ཅི་ཝུའར་དུ་སྡོད་དུས་
ཁྱེད་རང་གི་པ་ལགས་ཕེབས་པའི་གནས་ཚུལ་དེས་ང་ཚོར་ཞེད་སྣང་གང་འདྲ་མ་
བྱུང་ངམ། ཁྱེད་རང་གི་པ་ལགས་ཕེབས་པ་དེས་ང་ལ་འཇིགས་སྣང་ཆེན་པོ་
ཞིག་རང་བཞིན་དུ་བྱུང་བ་ཁྱེད་རང་གིས་དྲན་ནམ། ཁྱེད་རང་གིས་ད་དུང་
ཉིན་དེའི་མཚན་མོ་ང་ལ་གསུངས་པའི་ཁྱེད་རང་དང་ཁོང་བར་བྱུང་བའི་གནས་
ཚུལ་རྣམས་དྲན་ནམ།
ཉིན་གཉིས་པར་ཁྱེད་རང་གིས་པཱ་ལིར་པ་ལགས་སྒུག་བཞུགས་ཀྱང་ཁོང་
ལོག་མ་ཕེབས་པའི་སྐབས་སུ་སྐྱེས་པ་ཞིག་གིས་ངའི་སྡོད་ཁང་དུ་འོང་སྟེ་ང་ལ་སྐུ་
ཞབས་དཱི་ཝར་གྱི་ཕྱག་ཡིག་ཅིག་སྤྲད་བྱུང༌།
ཕྱག་ཡིག་དེ་ད་ལྟ་འདིར་སྦྱར་ཡོད། ཕྱག་ཡིག་དེའི་ནང་ཁྱེད་རང་གི་པ་
ལགས་ལ་སྣེ་ལེན་ཞུ་བདེ་ཡོང་ཆེད་ཚིག་སྦྱོར་ཆེས་ནན་ཤོས་སྤྱད་དེ་ང་ལ་རྒྱུ་རྐྱེན་
ཞིག་བཙལ་ནས་ཉིན་གཉིས་པར་ཁྱེད་རང་ལ་གཡོལ་དགོས་གསུངས་འདུག་
ཁྱེད་རང་གི་པ་ལགས་ཀྱིས་ང་ལ་བཀའ་མོལ་གསུང་དགོས་ཡོད་ཟེར་བ་མ་ཟད།
དམིགས་བསལ་ངང་ང་ལ་བཀའ་མངགས་གནང་སྟེ་ཁོང་གི་འགུལ་སྤྱོད་ཅི་ཡང་
ཁྱེད་རང་ལ་མ་ཤོད་གསུངས་བྱུང་། །
ད་དུང་ཁྱེད་རང་ལོག་ཕེབས་རྗེས་ངས་གང་འདྲ་བྱས་ནས་ཁྱེད་རང་ཉིན་
གཉིས་པར་པཱ་ལིར་ཕེབས་དགོས་པའི་སྐོར་ཨུ་ཚུགས་བྱས་པ་ཁྱེད་རང་གིས་དྲན་
321



ནམ།
ཁྱེད་རང་ སོང་ནས་ཆུ་ཚོད་ གཅིག་ འདས་རྗེས་ ཁྱེད་ རང་གི་ པ་ལགས་
ཕེབས་བྱུང་། ཆེས་ནན་ པའི་ཁོང་གི་ཞལ་རིས་ དེས་ང་ལ་བཞག་པའི་བག་
ཆགས་ཁྱེད་རང་ལ་ཞུ་མི་དགོས། ཁྱེད་རང་གི་པ་ལགས་ཀྱི་ཀླད་པ་ལྟ་བ་རྙིང་
པས་བཏུམས་འདུག ཁོང་གིས་སྨད་འཚོང་མ་ཞིག་ཡིན་ཚེ། ཚང་མ་བློ་སྙིང་
མེད་པ་དང་། རྗེས་དཔག་གི་བསམ་བློ་མེད་པའི་སྐྱེ་དངོས་ཤིག་ལ་ངོས་འཛིན་
བྱེད་པ་དང་། ཁོང་མོ་ཚོ་ནི་དངུལ་བཙིར་མཁན་གྱི་འཕྲུལ་ཆས་ཤིག་ཡིན་ཞིང་།
ངར་ལྕགས་ཀྱིས་བཟོས་པའི་འཕྲུལ་ཆས་དང་འདྲ་བར་གནས་དུས་གང་དུའང་
དེའི་ནང་དངོས་པོ་འཇུག་མཁན་གྱི་ལག་པ་དེ་གཅོད་པ་དང་། སྙིང་རྗེ་སྤུ་ཙམ་
ཡང་མེད་ལ། ལེགས་ཉེས་ཀྱི་དབྱེ་བ་ཡང་མེད་པར་དེ་ལ་བདག་གཅེས་བྱེད་
མཁན་དང་། དེ་བཀོལ་སྤྱོད་བྱེད་མཁན་གྱི་མི་དེ་རྩ་མེད་དུ་གཏོང་བའི་ངོས་
འཛིན་བྱེད་ཀྱི་འདུག
ངས་ཁོང་ལ་སྣེ་ལེན་ཞུ་རྒྱུར་མོས་མཐུན་བྱེད་ཆེད་ཁྱེད་རང་གི་པ་ལགས་
ཀྱིས་ང་ལ་ཕྱག་ཡིག་ ཧ་ཅང་འདྲ་ཆགས་པོ་ཞིག་བྲིས་ནས་སྤྲད་བྱུང་། ཡིན་
ནའང་ཁོང་ཕེབས་རྗེས་ཕྱག་ཡིག་ནང་བྲིས་པ་དང་འདྲ་བའི་ཐུགས་འཛེམས་དེ་
འདྲ་གནང་གི་མི་འདུག བཀའ་མོལ་འགོ་འཛུགས་སྐབས་ཁོང་ཁེངས་རློམས་
གཞན་བརྙས་དང༌། སྤོབས་ངོམས་གུས་མེད་ཡིན་པ་མ་ཟད། ཐ་ན་འཇིགས་
སྐུལ་གྱི་བཀའ་མོལ་ཡང་གནང་བས་མཐར་ངས་གནས་འདི་ནི་ངའི་སྡོད་ཁང་
ཡིན་པ་ཁོང་གིས་མཁྱེན་དུ་མི་འཇུག་ཀ་མེད་བྱུང༌། གལ་ཏེ་ངས་ཁོང་གི་བུ་ལ་
ལྷག་བསམ་ཟོལ་མེད་ཀྱི་བརྩེ་དུང་བཅངས་མེད་ན་ངའི་སྒེར་གྱི་འཚོ་བ་ཁོང་ལ་
སྙན་སེང་ཞུ་དགོས་དོན་རྩ་བ་ནས་མེད། །
སྐུ་ཞབས་དཱི་ཝར་ཅུང་ལྷུང་དུ་ཕྱིན་སོང་། འོན་ཀྱང་སླར་ཁོང་གིས་ང་ལ་
ཁོང་གི་བུ་ངའི་ཆེད་དུ་ཁྱིམ་གཞིས་སྟོངས་སུ་འཇུག་གི་མིན་གསུང་གི་འདུག
ཁོང་གིས་ང་སྐྱེ་འབྲས་མཛེས་པོ་འདུག་ཟེར། དེ་ནི་དངོས་གནས་རེད། འོན་
322



ir
i
)
ic
༣༡
i
ཏེ་ང་མཛེས་པོ་གང་འདྲ་ཡོད་ཀྱང་སྐྱེ་འབྲས་ལ་ཁ་གཡར་ཐོག་ལོངས་སྤྱོད་ཚད་
ལས་འགལ་བ་བྱས་ཏེ་གཞོན་ནུ་ཞིག་གི་མདུན་ལམ་བློས་གཏོང་བྱེད་མི་རུང་ཟེར།
གནས་ཚུལ་ དེར་ དོན་ གཅིག་ རང་ གི་ ཐོག་ ནས་ ལན་ འདེབས་ རྒྱུ་རེད།
རེད་དམ་མ་རེད། ངས་དཔང་རྟགས་བསྟན་ཏེ་ང་ཁྱེད་རང་གི་ཟུར་བཟར་
འགྱུར་བ་ནས་བཟུང་ཁྱེད་རང་ལ་ལྷག་བསམ་རྣམ་དག་མཐའ་འཁྱོལ་བ་བྱེད་
ཆེད་དང༌། ཁྱེད་རང་གི་དཔལ་འབྱོར་གྱི་ནུས་ཤུགས་ལས་འགལ་བའི་རྒྱུ་ནོར་
གི་རེ་བ་མི་བྱེད་པའི་ཆེད་དུ་ངས་ཅི་ཡང་བློས་གཏོང་བྱས་པ་གསལ་བཤད་བྱེད་
རྒྱུ་ཁོ་ནར་ཟད་སོང་། ངས་གཏའ་འཛིན་རྣམས་བཏོན་ནས་ཁོང་ལ་བསྟན་པ་
དང་། གཏའ་མར་འཇོག་མ་ཐུབ་པའི་དངོས་པོ་བཙོངས་པ་རྣམས་ཉོ་བདག་གི་
འཛིན་ཤོག་བསྟན་པ་ཡིན། ངས་ད་དུང་ཁྱེད་རང་གི་པ་ལགས་ལ་ང་ཁྱེད་རང་
དང་མཉམ་དུ་བསྡད་ཀྱང་ཁྱེད་རང་གི་ཚད་འགལ་གྱི་ཁུར་པོ་ལྕི་པོ་ཞིག་ཏུ་མི་
འགྱུར་བའི་ཆེད་དུ་རང་ཁྱིམ་གྱི་འཛིན་ཆས་བཙོངས་ནས་བུ་ལོན་འཇལ་རྒྱུའི་
ཐག་བཅད་ཟིན་པའི་སྐོར་ཞུས་པ་མ་ཟད། ང་ཚོའི་བདེ་སྐྱིད་དང༌། ཁྱེད་རང་
གིས་ང་ལ་གསུངས་མྱོང་བའི་ཁུ་སིམ་ཞིང་སྐྱིད་པའི་འཚོ་བ་ཁོང་ལ་ཞུས་པས་
མཐར་ཁོང་གིས་གསལ་ཤེས་ཐུབ་སྟེ་ང་ལ་ཕྱག་བརྐྱངས་ནས་ཐོག་མར་བསྟན་
པའི་རྣམ་འགྱུར་ལ་དགོངས་པ་མ་ཚོམས་ཟེར་གྱི་འདུག
དེ་རྗེས་ཁོང་གིས་ང་ལ་“ འོ་ན་ལྕམ་སྐུ་ཞབས། དེ་འདྲ་ཡིན་ན་ངས་སྐྱོན་
བརྗོད་དང་འཇིགས་སྐུལ་གྱི་ཐོག་ནས་མི་ཞུ་བར་ཞུ་བ་འཐེན་པའི་ཐོག་ནས་ཁྱེད་
རང་གིས་བློས་གཏོང་ཞིག་གནང་རོགས་ཞུ་གི་ཡིན། བློས་གཏོང་དེ་ཁྱེད་རང་
གིས་ངའི་བུའི་ཆེད་དུ་བཏང་བའི་བློས་གཏོང་ལས་དེ་བས་ཆེ་བ་ཡོད་”གསུངས།
ངས་འགོ་ཚུགས་ཀྱི་གཏམ་དེ་ཐོས་མ་ཐག་ལུས་ཡོངས་འདར་སིག་བརྒྱབ་
བྱུང༌། །
ཁྱེད་རང་གི་པ་ལགས་ཀྱིས་ངའི་ཕྱོགས་སུ་ཕེབས་ཏེ་ངའི་ལག་ཟུང་ནས་
བཟུང་ཐོག་བྱམས་བརྩེའི་ངང་མུ་མཐུད་“ ངའི་ཕྲུ་གུ། ངས་ཁྱེད་རང་ལ་ཤོད་
323



རྒྱུའི་སྐད་ཆ་དེ་ངན;པ་ཞིག་རེད་མ་ སོམས། ཡིན་ནའི་ཁྱེད་རང་གིས་ཤེས་
དགོས་པ་ཞིག་ལ། འཚོ་བ་ཟེར་བ་དེས་སྐབས་འགར་སེམས་ཁམས་ལ་མནར་
གཅོད་བྱེད་ཀྱི་རེད། དེ་ནི་དགོས་མཁོ་ཞིག་ཡིན་པས་ངེས་པར་དུ་བཟོད་སྒོམ་
བྱེད་དགོས། ཁྱེད་རང་སེམས་པ་བཟང་ཞིང༌། རྣམ་ཤེས་ནང་ལྷག་བསམ་རྣམ་
དག་གི་བསམ་ཚུལ་མང་པོ་ཡོད་པ་ནི་སྤྱིར་བཏང་གི་བུད་མེད་ལ་ཡོད་མི་ཐུབ།
ཁོང་མོ་ཚོས་ཕལ་ཆེར་ཁྱེད་རང་ལ་མཐོང་ཆུང་བྱེད་སྲིད་ཀྱང་ཁོང་མོ་ཚོ་ཁྱེད་
རང་གི་ཚད་ལ་སླེབས་ཐུབ་ཀྱི་མ་རེད། ཡིན་ནའི་ཁྱེད་རང་བསམ་བློ་ཞིག་ཐོང་
དང༌། མི་ཞིག་ལ་ཟུར་བཟའ་དགོས་པ་ཕུད་ད་དུང་ཁྱིམ་ཚང་དགོས་པ་དང་།
ཕོ་མོའི་བརྩེ་དུང་དགོས་པ་ཕུད་ད་དུང་འགན་འཁྲི་ཡོད་དགོས། མི་ཞིག་གིས་
འཚོ་བའི་ནང་སྤྲོ་སེམས་ཀྱིས་ཁེངས་པའི་དུས་རིམ་ཞིག་བརྒྱུད་རྗེས་མི་ཚོའི་བརྩི་
འཇོག་ཐོབ་དགོས་པའི་དུས་རིམ་ལ་སླེབས་པ་ཤེས་དགོས། དེས་ན་ཆེས་བརྟན་
པ་དང་བློས་བཀལ་ཆོག་པའི་གནས་བབ་ཅིག་ཡོད་དགོས། ངའི་བུ་ལ་རྒྱུ་ནོར་
མེད། ཡིན་ནའང་ཁོས་ཁོ་རང་གི་ཨ་མའི་ས་ནས་ཤུལ་འཛིན་བྱས་པའི་རྒྱུ་ནོར་
ཁྱེད་རང་ལ་སྤྲོད་རྩིས་འདུག གལ་ཏེ་ཁོས་ཁྱེད་རང་གིས་བྱེད་ཉེར་ཡོད་པའི་
བློས་གཏོང་དང་ལེན་བྱས་ན་ཁོས་ཕལ་ཆེར་མཚན་སྙན་དང་རང་བརྩིའི་ངོས་
ནས་ཁོའི་རྒྱུ་ནོར་དེ་ཁྱེད་རང་ལ་དྲིན་ལན་འཇལ་རྒྱུར་སྤྲོད་ཀྱི་རེད། ཁྱེད་རང་
ལ་རྒྱུ་ནོར་དེ་དག་བྱུང་ན་འཚོ་བའི་ཐད་ནམ་ཡང་དཀའ་ངལ་འཕྲད་མི་སྲིད།
ཡིན་ནའི་ཁྱེད་རང་གི་བློས་གཏོང་དེ་ཁོས་དང་ལེན་བྱེད་མི་ཐུབ། གང་ཡིན་
ཟེར་ན། སྤྱི་ཚོགས་ལ་ཁྱེད་རང་ཤེས་རྟོགས་མེད་པས་མི་ཚོའི་སེམས་ལ་ཁྱེད་
རང་གི་བློས་གཏོང་དང་ལེན་བྱས་པ་དེ་ཕལ་ཆེར་ངོ་ཚ་དགོས་པའི་རྒྱུ་རྐྱེན་ཞིག་
ནས་བྱུང་བ་རེད་སྙམ་སྟེ་ང་ཚོའི་ཁྱིམ་ཚང་ལ་མི་ཁ་ཕོག་གི་རེད། མི་ཚོས་ཨར་
མའང་ཁྱེད་རང་ལ་དགའ་མིན་དང་། ཁྱེད་རང་ཁོ་ལ་དགའ་མིན་ལ་ཐེ་ཇུས་མི་
བྱེད་པ་དང་། ཕན་ཚུན་དབར་གྱི་ཕོ་མོའི་བརྩེ་དུང་དེ་རིགས་ཀྱིས་ཁོ་ལ་བདེ་
སྐྱིད་ཐོབ་མིན་དང་། ཁྱེད་རང་སླར་མི་གསར་པ་ཞིག་བྱེད་པར་གསལ་བཤད་
324



ཐུབ་མིན་ལ་ཐེ་ཇུས་བྱེད་ཀྱི་མ་རེད། མི་ཚོས་དོན་གཅིག་རང་མཐོང་བ་སྟེ། དེ་
ནི་ཨར་མའང་དཱི་ཝར་གྱིས་ཇི་མི་སྙམ་པའི་ངང་སྨད་འཚོང་མ་ཞིག་མནའ་མར་
བླངས་ནས་བཟོད་སྒོམ་བྱེད་ཐུབ་པ་དེ་རེད། ངའི་ཕྲུ་གུ། ངས་མ་བཤད་ཀ་
མེད་བྱུང་བའི་སྐད་ཆ་དེ་ཚོར་དགོངས་པ་མ་ཚོམས། སྨད་འཚོང་མ་ཞིག་གིས་
ཁོའི་ཆེད་དུ་ཅ་དངོས་ཡོད་ཚད་བཙོངས་པར་བཟོད་སྒོམ་བྱེད་ཐུབ་ཀྱང་དུས་
ཕྱིས་ཀྱི་འཚོ་བ་ནི་འཁང་ར་དང་འགྱོད་པ་ཁོ་ན་རེད། སྐད་ཆ་འདིར་ཡིད་ཆེས་
གནང་དང༌། སྐད་ཆ་འདི་ཁྱེད་རང་དང་མི་གཞན་ཚང་མར་གཅིག་མཚུངས་
རེད། ཁྱེད་རང་གཉིས་ཀས་ནམ་ཡང་གཅོད་མི་ཐུབ་པའི་ལྕགས་སྒྲོག་ཅིག་གོན་
པ་རེད། དེ་དུས་ཁྱེད་གཉིས་གང་འདྲ་བྱེད་དམ། ཁྱེད་གཉིས་ཀྱི་གཞོན་ནུའི་
ལང་ཚོ་འདས་འགྲོ་བ་དང་༌། ངའི་བུའི་མདུན་ལམ་མེད་པ་ཆགས་ཀྱི་རེད། ང་
སྟེ། ཁོའི་ཨ་ཕས་དེ་སྔ་ཕྲུ་གུ་གཉིས་ཀྱིས་དྲིན་ལན་འཇལ་རེ་བྱས་ཀྱང་མཐར་ཕྲུ་
གུ་གཅིག་རང་གི་ས་མ་གཏོགས་དྲིན་ལན་འཇལ་མཁན་ཡོང་གི་མ་རེད། །
“ཁྱེད་རང་ལོ་ན་གཞོན་ལ་སྐྱེ་འབྲས་མཛེས་པས་འཚོ་བས་ཁྱེད་རང་ལ་
སེམས་གསོ་གཏོང་གི་རེད། ཁྱེད་རང་ནི་མཆོག་ཏུ་གྱུར་པ་ཞིག་ཡིན་ཞིང་། བྱ་
བ་བཟང་པོ་གཅིག་བྱས་ན་ཁྱེད་རང་གི་དེ་སྔའི་ཉེས་པ་མང་པོ་དག་པ་བྱེད་ཐུབ།
ཨར་མའང་གིས་ཁྱེད་རང་ངོ་ཤེས་ནས་ཟླ་བ་དྲུག་ཙམ་ལས་འགྲོ་གི་མེད་ཀྱང་
ཁོས་ང་བརྗེད་ཚར་འདུག ངས་ཁོ་ལ་ཡི་གེ་ཐེངས་བཞི་བཏང་བ་ཡིན། ཡིན་
ནའང་ཁོས་ཡིག་ལན་ཐེངས་གཅིག་རང་གཏོང་རྒྱུའི་བསམ་བློ་ཡང་འཁོར་མི་
འདུག ཕལ་ཆེར་ང་ཤི་ཡང་ཁོས་ཧ་མི་གོ་བ་འདྲ།།
“ཨར་མའང་གིས་ཁྱེད་རང་ལ་ཧ་ཅང་དགའ་པོ་བྱེད་ཀྱི་འདུག ཁྱེད་
རང་གིས་དུས་ཕྱིས་སླར་དེ་སྔ་ལྟར་འཚོ་བ་མི་སྐྱེལ་བའི་ཆོད་སེམས་གང་འདྲ་
བཞག་ཀྱང་ཁོས་རང་ཉིད་ཀྱི་མིག་སྔའི་གནས་ཚུལ་ཡག་པོ་མེད་པའི་དབང་གིས་
ཁྱེད་རང་འཚོ་བ་སྐྱོ་པོ་རྩ་བ་ནས་སྐྱེལ་དུ་འཇུག་གི་མ་རེད། འཚོ་བ་སྐྱོ་པོ་དེ་
ཁྱེད་རང་གི་མཛེས་སྡུག་དང་འཚམ་པོ་ག་ལ་ཡོད། དེ་དུས་ཁོས་བྱ་བ་ག་རེ་བྱེད་



མིན་སུས་ཤེས་ཀྱི་རེད་དམ། ཁོས་ད་ལྟ་ནས་རྒྱུན་པོ་འགྱེད་ཀྱིན་ཡོད་པ་ངས་
ཤེས་རྟོགས་བྱུང་ལ། དེ་དོན་ཁོས་ཁྱེད་རང་ལ་བཤད་མེད་པ་ཡང་ཤེས་རྟོགས་
བྱུང་། འོན་ཀྱང་ཁོས་ཕལ་ཆེར་སེམས་ལ་ངར་ལངས་པའི་དུས་སུ་ངས་ལོ་མང་
བསགས་པའི་དངུལ་ནས་ཆ་ཤས་ཤིག་བསྐྱལ་གྱི་རེད། དངུལ་དེ་དག་ནི་ངའི་བུ་
མོ་མནའ་མར་འགྲོ་སྐབས་རྒྱན་ཆ་ཉོ་ཆེད་དུ་བསགས་པ་དང༌། ཨར་མའང་གི་
ཆེད་དུ་བསགས་པ་མ་ཟད། ང་རང་ལོ་ན་རྒས་རྗེས་ཚེ་མཇུག་བདེ་པོར་བསྐྱལ་
རྒྱུའི་ཆེད་དུ་བསགས་པ་ཡང་ཡིན། ད་དུང་བསམ་ཡུལ་ལས་འདས་པའི་གནས་
ཚུལ་སྣ་ཚོགས་ཐོན་སྐབས་དེར་གཏོང་དགོས།
“ཡང་བསྐྱར་བཤད་ན། ཁྱེད་རང་གིས་ཁོའི་ཆེད་དུ་དོར་བའི་འཚོ་བ་དེ་
ལ་ཞེན་ཆགས་གཏན་ནས་མི་བྱེད་པ་ཐག་བཅད་ནས་ཤོད་ཐུབ་བམ། ཁྱེད་རང་
གིས་དེ་སྔོན་ཁོ་ལ་དགའ་པོ་བྱས་པ་རེད། རྗེས་མ་ཁྱེད་རང་གིས་མི་གཞན་ལ་
དགའ་པོ་མི་བྱེད་པ་ཁས་ལེན་བྱེད་ཐུབ་བམ། ལོ་ན་རྒན་དུ་འགྲོ་བ་དང་འབྲེལ་
གལ་ཏེ་བརྩེ་དུང་གི་རྨི་ལམ་དེའི་གནས་ཡུལ་བྱ་གཞག་གི་ཧུར་སེམས་ལ་སྤྲད་ན་
ཁྱེད་ཚོའི་འབྲེལ་བ་དེས་ཁྱེད་རང་གི་སྙིང་སྡུག་འཚོ་བར་བརྒལ་ཐབས་བྲལ་བའི་
འགོག་རྐྱེན་བཟོ་གི་རེད། དེ་དུས་ཁྱེད་རང་གིས་བྱས་ན་སྡུག་བསྔལ་གང་འདྲ་
ཡོང་གི་མ་རེད་དམ། ལྕམ་སྐུ་ཞབས། དེ་ཚོ་ཚང་མར་ཁྱེད་རང་གིས་བསམ་
གཞིགས་གནང་དགོས། ཁྱེད་རང་ཨར་མའང་ལ་དགའ་པོ་ཡོད་པ་རེད། ཁྱེད་
རང་གིས་བྱ་ཐབས་འདི་རང་སྤྱད་ནས་ཁོ་ལ་ཁྱེད་རང་གི་བརྩེ་དུང་ར་སྤྲོད་བྱེད་
དགོས་པ་སྟེ། ཁོའི་མདུན་ལམ་གྱི་ཆེད་དུ་ཁྱེད་རང་གི་བརྩེ་དུང་བློས་གཏོང་
བྱེད་དགོས་པ་དེ་རེད། ད་ལྟ་བཀྲ་མ་ཤིས་པའི་གནས་ཚུལ་གང་ཡང་ཐོན་མེད།
ཡིན་ནའི་རྗེས་མ་ཐོན་གྱི་རེད། ཕལ་ཆེར་ངའི་སྔོན་ཚོད་ལས་ངན་པ་ཡོང་སྲིད།
ཨར་མའང་གིས་ཕལ་ཆེར་དེ་སྔ་ཁྱེད་རང་ལ་དགའ་པོ་བྱེད་མྱོང་བའི་མི་ཞིག་ལ་
སྡང་སེམས་བཅངས་ཏེ་ཁོས་ཁོང་ལ་བརྙས་བརྐོ་བ་དང་། ཁོང་དང་ཤི་གསོན་
ཐག་གཅོད་པའི་འཐབ་མོ་འགྱེད་པ་མ་ཟད། མཐར་ཁོ་གསོད་ཀྱི་རེད། ཁྱེད་
326



རང་བསམ་བློ་ཐོང་དང༌། སྐབས་དེ་དུས་ཁོའི་བུའི་ཚེ་སྲོག་ལ་འགན་འཁུར་
དགོས་པའི་རེ་བ་འདོན་མཁན་ཨ་ཕ་ངའི་མདུན་དུ་ཁྱེད་རང་ལ་སྡུག་བསྔལ་ཆེན་
པོ་ཡོང་གི་རེད། །
“མདོར་ན། ངའི་ཕྲུ་གུ། ཚང་མ་ཁྱེད་རང་ལ་ཤོད་ཀྱི་ཡིན། ང་ད་དུང་
བཤད་ཚར་མེད། ང་པཱ་ལིར་ཡོང་དགོས་དོན་ག་རེ་ཡིན་པ་ཤེས་དགོས། ང་ལ་
བུ་མོ་གཅིག་རང་ཡོད། ངས་ད་གིན་ཁྱེད་རང་ལ་བཤད་པ་ཡིན། མོ་ལོ་ན་
གཞོན་ཞིང་སྐྱེ་འབྲས་མཛེས་པ་དང༌། ལྷའི་ཕོ་ཉ་ལྟར་དྭངས་གཙང་ཞིག་རེད།
མོ་དགའ་རོགས་སྒྲིག་གི་ཡོད། མོས་ཀྱང་ཕོ་མོའི་བརྩེ་དུང་དེ་ཚེ་གང་གི་རྨི་ལམ་
མཛེས་སྡུག་ལྡན་པ་ཞིག་ལ་བརྩི་གི་འདུག དེ་ཚོ་ཚང་མ་ངས་ཡི་གེར་བཀོད་དེ་
ཨར་མའང་ལ་བཤད་ཡོད། འོན་ཀྱང་ཁོའི་སེམས་ནུས་ཡོད་ཚད་ཁྱེད་རང་གི་
ལུས་ཐོག་ཏུ་ཤོར་བས་ང་ལ་ཡིག་ལན་བསྐུར་མ་བྱུང་། ད་ལྟ་ངའི་བུ་མོ་གཉེན་
སྒྲིག་བྱེད་གྲབས་ཡོད། མོ་རང་ཉིད་ཀྱི་སེམས་གཏིང་ནས་དགའ་བའི་སྐྱེས་པ་
ཞིག་གི་མནའ་མར་འགྲོ་མཁན་ཡིན་པ་དང་། ཁྱིམ་ཚང་བབ་ཆགས་པོ་ཞིག་གི་
ནང་ལ་འགྲོ་མཁན་རེད། ཁྱིམ་ཚང་དེས་ཁྱིམ་གཉིས་ཁ་དབང་མཉམ་པ་ཡོང་
བའི་རེ་བ་བྱེད་ཀྱི་འདུག ངའི་མ་འོངས་ཀྱི་མག་པའི་ཁྱིམ་མིས་པཱ་ལིར་ཡོད་
པའི་ཨར་མའང་གི་བྱ་སྤྱོད་ཤེས་འཕྲལ་ང་ལ་གལ་ཏེ་ཨར་མའང་གིས་མུ་མཐུད་
འཚོ་བ་དེ་འདྲ་བསྐྱལ་ན་ཁོང་ཚོས་དེ་སྔའི་སྐད་ཆ་རྣམས་བརྩིས་མེད་དུ་གཏོང་
གི་ཡིན་ཞེས་གསལ་བསྒྲགས་བྱས་བྱུང་། བུ་མོ་ཞིག་གི་མདུན་ལམ་ཁྱེད་རང་གི་
ལག་ཏུ་བཟུང་ཡོད། མོས་ཁྱེད་རང་ལ་ཕོག་ཐུག་གང་ཡང་གཏོང་མྱོང་ཡོག་མ་
རེད་དཱ། དེས་མ་ཚད། མོ་ལ་མཛེས་སྡུག་ལྡན་པའི་མ་འོངས་ཤིག་དགོས་ངེས་
རེད།
“ཁྱེད་རང་ལ་ མོའི་མ་འོངས་ཀྱི་མཛེས་སྡུག་ལྡན་པའི་འཚོ་བར་གཏོར་
བཤིག་གཏོང་རྒྱུའི་དབང་ཆ་ཡོད་དམ། ཁྱེད་རང་དེ་འདྲ་གནང་ཡོད་པ་འདུག་
གམ། མཱ་ཀེ་ལི་ཐེ། ཁྱེད་རང་ཨར་མའང་ལ་དགའ་པོ་ཡོད་པ་དང་། ཁྱེད་རང་
327



%
씅
쉭
དེ་སྔའི་ནོར་འཁྲུལ་ལ་འགྱོད་བཤགས་གཏིང་ནས་བྱེད་ཀྱི་ཡོད་ན་ངའི་བུ་མོའི་
བདེ་སྐྱིད་མོ་ལ་སྤྲོད་རོགས་”ཞེས་གསུང་གི་འདུག
ངའི་གྲོགས་པོ། དེ་སྔ་དུས་རྟག་ཏུ་ངའི་ཀླད་པའི་ནང་འཕྱུར་བའི་གནས་
ཚུལ་དེ་ཚོའི་མདུན་དུ་ང་མཆིལ་མ་མིད་རྒྱུ་ཙམ་དུ་ཟད་པ་མ་ཟད། གནས་ཚུལ་
དེ་ཚོ་ཁྱེད་རང་གི་པ་ལགས་ཀྱི་ཞལ་ནས་ཐོན་པ་ཡིན་པས་ཚང་མ་དངོས་ཡོད་
འབའ་ཞིག་ཡིན་པ་དེ་བས་ར་སྤྲོད་བྱེད་ཐུབ། ངའི་སེམས་ལ་ཁྱེད་རང་གི་པ་
ལགས་ཀྱི་ཞལ་རྩེར་ཐེངས་མང་སླེབས་ཀྱང་ང་ལ་གསུངས་མ་ཕོད་པའི་བཀའ་
མོལ་ཏེ། ང་ནི་སྨད་འཚོང་མ་ཙམ་ཞིག་རེད། ངས་བཤད་པར་རྒྱུ་མཚན་གང་
འདྲ་ལྡན་ཀྱང་འབྲེལ་བ་དེ་རིགས་ཕར་ལྟ་དུས་གང་ལྟར་སྒེར་དོན་འབའ་ཞིག་
དང་འདྲ་བ་བསམ་བློར་འཁོར་གྱིན་འདུག ངའི་དེ་སྔོན་གྱི་འཚོ་བས་ང་ལ་མ་
འོངས་དེ་རིགས་ལ་བསམ་བློ་གཏོང་རྒྱུའི་དབང་ཆ་མེད་པ་བཟོས་སོང་། དེས་
ན་ངས་ངེས་པར་དུ་ངའི་གོམས་གཤིས་དང་མིང་གྲགས་ཀྱིས་བཟོས་པའི་མཇུག་
འབྲས་ལ་འགན་འཁུར་དགོས་པ་འདྲ། མདོར་ན། ང་ཁྱེད་རང་ལ་དགའ་གིན་
ཡོད། ཨར་མའང་། སྐུ་ཞབས་དཱི་ཝར་གྱིས་ང་ལ་ཨ་ ཕ་ལྟ་བུའི་རྣམ་འགྱུར་
འཛིན་གནང་བས་ང་ཁོང་ལ་དྭངས་གཙང་གི་བརྩེ་དུང་ཞིག་སྐྱེས་སོང་། ང་
ངེས་པར་དུ་རང་གཤིས་དྲང་བའི་བགྲེས་སོང་དེའི་གུས་ཞབས་ཐོབ་པ་བྱེད་ཀྱི་
ཡིན། དུས་ཕྱིས་ཁྱེད་རང་གིས་ཀྱང་ང་ལ་གུས་ཞབས་གནང་ངེས་རེད། དེ་ཚོ་
ཚང་མས་ངའི་སེམས་ནང་བླ་ན་མེད་པའི་བསམ་བློ་ཞིག་སྐྱེ་བར་བྱས་ བྱུང་།
བསམ་བློ་དེས་རང་ཉིད་ཀྱི་སེམས་ནང་ང་རིན་ཐང་ལྡན་པ་ཞིག་ཏུ་འགྱུར་བ་མ་
ཟད། ང་ལ་དེ་སྔ་ཡོང་མྱོང་མེད་པའི་ཁྱད་འཕགས་དྭངས་གཙང་གི་སྤོབས་
སེམས་ཤིག་ཀྱང་སྐྱེས་བྱུང༌། ངས་ཁོང་གི་བུའི་མདུན་ལམ་གྱི་ཆེད་དུ་ང་ལ་ཞུ་བ་
འཐེན་མཁན་གྱི་བགྲེས་སོང་དེ་བསམ་བློར་འཁོར་དུས་ཉིན་ཞིག་ཁོང་གིས་བུ་
མོར་ངའི་མིང་དེ་གསང་བའི་གྲོགས་པོ་ཞིག་གི་མིང་ལ་བརྩིས་ནས་སྨོན་ལམ་
འདེབས་དགོས་གསུངས་སྲིད། ངའི་བསམ་བློའི་གོ་རྟོགས་སྔོན་མ་དང་རྩ་བ་
328



ནས་མི་འདྲ་ཞིང་། སེམས་ནང་སྤོབས་པས་ཁེངས་སོང་།
གནས་སྐབས་ཀྱི་ སྨྱོ་འཚབ་ དེས་ བག་ ཆགས་ དེ་ ཚོའི་ དངོས་ ཡོད་ རང་
བཞིན་ལ་ཕལ་ཆེར་རྟོགས་བཟོ་བྱེད་སྲིད་མོད། འོན་ཀྱང་དེ་ནི་ངའི་སྐབས་དེ་
དུས་ཀྱི་བསམ་ཚུལ་ངོ་མ་དེ་ཡིན། གྲོགས་པོ། ཁྱེད་རང་དང་མཉམ་དུ་བསྐྱལ་
བའི་བདེ་སྐྱིད་ཀྱི་ཉིན་མོར་དྲན་གསོ་བྱེད་སྐབས་ང་ལ་བསམ་ཚུལ་ཞིག་སྐྱེས་
བྱུང་། འོན་ཀྱང་བརྩེ་དུང་གསར་པ་དེ་སྐྱེས་རྗེས་ང་རང་བསམ་ཚུལ་དེ་ཚོར་
བསམ་གཞིགས་བྱེད་ཁོམ་མ་བྱུང༌། །
“ཡོང་ང་། སྐུ་ཞབས་”ཞེས་ངས་མིག་ཆུ་ཕྱི་བཞིན་ཁྱེད་རང་གི་པ་ལགས་
ལ་ཞུས་པར་“ང་ཁྱེད་རང་གི་བུ་ལ་དགའ་པོ་ཡོད་པ་ཁྱེད་རང་ཡིད་ཆེས་ཡོད་
དམ་”
“ཡིད་ཆེས་ཡོད་” སྐུ་ཞབས་དཱི་ཝར་གྱིས་དེ་སྐད་གསུངས།
“སྒེར་སེམས་མེད་པའི་བརྩེ་དུང་ཞིག་རེད་དམ་”
“རེད་”
“ངས་དེ་སྔ་བརྩེ་དུང་དེ་ རིགས་ ངའི་འཚོ་ བའི་ རེ་ བ་ དང༌། རྨི་ལམ།
སེམས་གསོ་བཅས་ལ་བརྩིས་པར་ཁྱེད་རང་ཐུགས་ཡིད་ཆེས་ཀྱི་འདུག་གམ་”
“ཡིད་ཡོངས་སུ་ཆེས་ཀྱི་འདུག”
“འོ་ན་སྐུ་ཞབས། ཁྱེད་རང་གིས་བུ་མོར་འོ་སྦྱོར་བ་ལྟར་ང་ལའང་འོ་ཞིག་
སྦྱོར་དང་། ང་ལ་ཐོབ་པའི་དྲང་བདེན་དང་དྭངས་གཙང་གི་འོ་སྦྱོར་གཅིག་པུ་
དེས་ང་ཕོ་མོའི་བརྩེ་དུང་གི་སྟོབས་ཤུགས་ལས་རྒྱལ་ཐུབ་སྟེ་གཟའ་འཁོར་གཅིག་
གི་ནང་ཚུན་དུ་ཁྱེད་རང་གི་བུ་ཁྱེད་རང་གི་དྲུང་དུ་ལོག་ཕེབས་རྒྱུར་ངས་མནའ་
བསྐྱལ་ཆོག སྐབས་ཤིག་རིང་ཁོང་ཕལ་ཆེར་བཟོད་དཀའ་བ་ཡོང་སྲིད་ཀྱང་དེ་
ནས་བཟུང་ཁོང་སྐྱོབ་ཐུབ་ཀྱི་རེད་”
“ཁྱེད་རང་ནི་ཁྱད་དུ་འཕགས་པའི་བུ་མོ་ཞིག་རེད་འདུག་”ཅེས་ཁྱེད་རང་
གི་པ་ལགས་ཀྱིས་ངའི་དཔྲལ་བར་འོ་སྦྱོར་བཞིན་“ཁྱེད་རང་གིས་གནང་རྒྱུའི་
329



དོན་བྱ་དེ་ནི་དཀོན་མཆོག་གིས་ཀྱང་བསྔགས་བརྗོད་གནང་བའི་དོན་བྱ་ཞིག་
རེད། ཡིན་ནའི་ཁྱེད་རང་ངའི་བུ་ལ་ཐབས་ཤེས་ཅི་ཡང་མེད་པར་འགྱུར་རྒྱུར་
ང་ཧ་ཅང་སྐྲག་གི་འདུག”
“ཨོའོ། སྐུ་ཞབས། ཐུགས་བདེ་པོ་གནང་ཞིག ཁོང་གིས་ང་ལ་འཁོན་
འཛིན་གནང་གི་རེད་”
ང་ཚོའི་བར་ལ་ངེས་པར་དུ་བརྒལ་ཐབས་མེད་པའི་འགལ་རྐྱེན་ཞིག་ཡོད་
དགོས། དེ་ནི་ངའི་ཆེད་དུ་ཡིན་ལ། ཁྱེད་རང་གི་ཆེད་དུ་ཡང་ཡིན།
ངས་ཕུའུ་ལུས་ཏང་སེར་ཡི་གེ་བྲིས་ནས་ཁོང་མོར་ངས་རྡོ་རིམ་པའི་སྐུ་
ཞབས་N གི་རེ་བ་དང་ལེན་བྱས་པ་ཡིན་ཞེས་བཤད་པ་དང་། ཁོང་མོ་རྡོ་རིམ་
པའི་མི་དྲག་ལ་ང་ཁོང་རྣམ་གཉིས་དང་མཉམ་དུ་མཚན་ཟས་ཟ་གི་ཡིན་ཞེས་
ཤོད་པར་བཏང་བ་ཡིན། །
ངས་ཡིག་སྐོགས་ཁ་སྦྱར་ཅིང་། དེའི་ནང་དུ་དོན་ག་རེ་བྲིས་ཡོད་པ་ཁྱེད་
རང་གི་པ་ལགས་ལའང་མ་ཞུས་པར་ཁོང་པཱ་ལིར་འབྱོར་རྗེས་མི་མངགས་ནས་ཡི་
གེ་དེ་སྡོད་གནས་ལྟར་འབུལ་རོགས་ཞུས་པ་ཡིན། །
ཁོང་གིས་ཡི་གེའི་ནང་ག་རེ་བྲིས་ཡོད་མེད་ང་ལ་དྲིས་བྱུང་།
ངས་“ཁྱེད་རང་གི་བུའི་བདེ་སྐྱིད་སྐོར་བྲིས་ཡོད”ཅེས་བརྗོད་པ་ཡིན།
ཁྱེད་རང་གི་པ་ལགས་ཀྱིས་མཇུག་མཐར་སླར་ང་ལ་འོ་ཞིག་སྦྱར་གནང་
ཞིང་། ཁོང་གི་ཐུགས་རྗེ་ཆེ་ཞུ་བའི་མཆི་མ་རྡོག་པོ་གཉིས་ངའི་དཔྲལ་སྟེང་དུ་
ལྷུངས་བྱུང་། མཆི་མ་རྡོག་པོ་དེ་གཉིས་ནི་ངའི་དེ་སྔོན་གྱི་ནོར་འཁྲུལ་གཙང་
མར་འཁྲུ་མཁན་དང་འདྲ། ངས་ད་གིན་བཤད་པ་ལྟར་སྐྱེས་པ་གཞན་ཞིག་ལ་
ལུས་པོ་བཅོལ་ རྒྱུའི་མོས་མཐུན་བྱས་ཏེ་ནོར་འཁྲུལ་གསར་པ་དེས་ཉོས་པའི་
དངོས་པོ་བསམ་བློར་འཁོར་དུས་ང་སྤོབས་སེམས་སྐྱེས་ནས་ངོ་གདོང་ཧྲིལ་པོར་
གཟི་འོད་རྒྱུས་བྱུང༌། །
ཨར་མའང་ལགས། དེ་ནི་ཆེས་སྤྱིར་བཏང་ཞིག་རེད། ཁྱེད་རང་གིས་དེ་
330



སྔ་ང་ལ་ཁྱེད་རང་གི་པ་ལགས་ནི་འཇིག་རྟེན་ཐོག་གཞུང་དྲང་ཤོས་ཀྱི་མི་ཞིག་
རེད་ཅེས་གསུངས་མྱོང་།
སྐུ་ཞབས་དཱི་ཝར་ཤིང་རྟ་འཁོར་ལོར་བཞུགས་ནས་ཕྱིར་ལོག་སོང་།
འོན་ཀྱང་གང་ལྟར་ང་ནི་བུད་མེད་ཅིག་ཡིན་པས་སླར་ཁྱེད་རང་མཇལ་
དུས་བཟོད་སྒོམ་མ་ཐུབ་པར་ངུ་ཤོར་བྱུང་། ཡིན་ནའི་ངས་བློ་ཁ་བསྒྱུར་མེད། །
དེ་རིང་ང་ནད་ཀྱིས་མནར་ནས་མལ་ཁྲིའི་སྟེང་དུ་ལུས་ཡོད། གཅིག་བྱས་
ན་ང་ཤི་རྗེས་གཞི་ནས་མལ་ཁྲི་འདི་དང་ཁ་བྲལ་ཐུབ། ངའི་སེམས་ལ་“ ངས་
བྱས་པ་དེ་འགྲིག་པ་ཞིག་རེད་དམ་”སྙམ་གྱི་འདུག་
ང་ཚོ་ཞལ་མ་གྱེས་ཀ་མེད་ཀྱི་དུས་དེ་ཐག་ཇེ་ཉེར་འགྲོ་དུས་ངའི་སྣང་ཚུལ་
ཁྱེད་རང་གིས་མཐོང་བ་རེད། ཁྱེད་རང་གི་པ་ལགས་དེ་གར་བཞུགས་མེད་པས་
ང་ལ་རྒྱབ་སྐྱོར་གནང་མཁན་མེད། ཁྱེད་རང་གིས་ང་ལ་འཁོན་འཛིན་གནང་
སྲིད་པ་དང༌། ང་ལ་མཐོང་ཆུང་གནང་སྲིད་པ་བསམ་བློར་འཁོར་དུས་ང་ལ་
དངངས་སྐྲག་གང་འདྲ་སྐྱེས་པ་ཤེས་སམ། སྐབས་ཤིག་ང་ཧ་ལམ་ཚང་མ་ཁྱེད་
རང་ལ་ཤོད་གྲབས་བྱེད་དགོས་བྱུང་།
དོན་བྱ་ཞིག་ཡོད་པ་དེར་ཕལ་ཆེར་ཁྱེད་རང་གིས་ཡིད་ཆེས་གནང་གི་མ་
རེད། ཨར་མའང་ལགས། དེ་ནི་ངས་དཀོན་མཆོག་ལ་གསོལ་བ་བཏབ་སྟེ་ང་
ལ་ནུས་ཤུགས་གནང་རྒྱུའི་སྐྱབས་བཅོལ་ཞུས་པ་ཡིན། དཀོན་མཆོག་གིས་ངས་
རེ་བ་ཞུས་པའི་ནུས་ཤུགས་སྐྱབས་འཇུག་གནང་བྱུང༌། དེ་ནི་དཀོན་མཆོག་གིས་
ངའི་བློས་གཏོང་དང་ལེན་གནང་བའི་དཔང་རྟགས་རེད།
ཐེངས་དེར་མཚན་ཟས་ཟ་སྐབས་གང་ལྟར་ང་ལ་མི་ཞིག་གི་རོགས་རམ་
དགོས་མཁོ་ཆེ། དེ་ནི་ངས་ག་རེ་བྱེད་སྲིད་པ་རང་ཉིད་ཀྱིས་ཤེས་འདོད་མེད་པ་
དང་། རང་ཉིད་ཀྱི་བློ་སྟོབས་ཤོར་བར་ཧ་ཅང་སྐྲག་པས་ཡིན།
མཱ་ཀེ་ལི་ཐེ་ཀཱ་ཏི་ཨས་ལ་སླར་སྙིང་སྡུག་གསར་པ་ཞིག་ཡོད་པ་བསམ་བློར་
འཁོར་སྐབས་སྐྱོ་སྣང་དེ་འདྲ་སྐྱེ་བར་མི་སུ་ཞིག་གིས་ཡིད་ཆེས་བྱེད་ཀྱི་རེད་དམ།
331



ཡོད་ཚད་བརྗེད་རྒྱུའི་ཆེད་དུ་ངས་ཨ་རག་མང་པོ་བཏུངས་པ་ཡིན། ཉིན་
གཉིས་པར་ང་གཉིད་ལས་སད་དུས་རྡོ་རིམ་པའི་མི་དྲག་གི་མལ་ཁྲིའི་སྟེང་དུ་
ཉལ་འདུག་
དེ་ཚོ་ཚང་མ་དོན་དངོས་ཀྱི་གནས་ཚུལ་འབའ་ཞིག་ཡིན། གྲོགས་པོ།
ཁྱེད་རང་གིས་དབྱེ་ཞིབ་གནང་དང༌། ངས་ཉིན་དེ་ནས་བཟུང་ཁྱེད་རང་གིས་
ང་ལ་བཟོས་པའི་སྡུག་བསྔལ་ཡོད་ཚད་ལ་གུ་ཡངས་བཏང་བ་ལྟར་ང་ལ་གུ་
ཡངས་གནང་རོགས།
ཉེར་དྲུག
ལས་དབང་ལ་གཏན་འཁེལ་བྱེད་པའི་མཚན་མོ་དེའི་རྗེས་སུ་ཐོན་པའི་
གནས་ཚུལ་རྣམས་ཁྱེད་རང་གིས་ང་ལྟར་མཁྱེན་གསལ་རེད། འོན་ཀྱང་ང་ཚོ་
ཞལ་གྱེས་རྗེས་ངས་མྱངས་པའི་སྡུག་བསྔལ་རྣམས་ཁྱེད་རང་གིས་མི་མཁྱེན་ལ།
བསམ་ཡུལ་དུའང་འཆར་མི་སྲིད།།
ཁྱེད་རང་གི་པ་ལགས་ཀྱིས་ཁྱེད་རང་ཁྲིད་སོང་བ་ངས་ཤེས་བྱུང་། ཡིན་
ནའང་ཁྱེད་རང་གིས་ང་དང་གྱེས་ནས་རྒྱུན་རིང་འཚོ་བ་སྐྱེལ་ཐུབ་པར་ང་ཡིད་
ཆེས་དེ་ཙམ་མ་བྱུང་། ཉིན་དེར་ང་ལ་ཤང་སེ་ལི་སེ་ལམ་ཆེན་དུ་ཁྱེད་རང་ཐུག་
དུས་སེམས་འགུལ་ཆེན་པོ་ཐེབས་བྱུང༌། འོན་ཀྱང་ང་ལ་བསམ་ཡུལ་ལས་འདས་
པའི་ཚོར་སྣང་ཅི་ཡང་མ་བྱུང་།།
དེ་རྗེས་གཅིག་རྗེས་གཉིས་མཐུད་ཀྱི་ཉིན་དེ་ཚོ་འགོ་ཚུགས་སོང་། ཉིན་དེ་
དག་གི་རིང་ལ་ཁྱེད་རང་གིས་ཉིན་ལྟར་བྱ་ཐབས་གསར་པ་རེ་སྤྱད་ནས་ང་ལ་
བརྙས་བཅོས་གནང་ཞིང་། བརྙས་བཅོས་དེ་ཚོ་ངས་དགའ་སྤྲོའི་ངང་དང་ལེན་
བྱས་པ་ཡིན་ཞེས་བཤད་ཆོག གང་ཡིན་ཟེར་ན། བརྙས་བཅོས་དེ་དག་ནི་ཁྱེད་
རང་གིས་ཐོག་མཐའ་བར་གསུམ་དུ་ང་ལ་དགའ་པོ་གནང་གི་ཡོད་པའི་དཔང་
རྟགས་ཡིན་པ་ཕུད། ངའི་སེམས་སུ་ཁྱེད་རང་གིས་ང་ལ་མནར་གཅོད་ཇི་ཙམ་
332



གནང་བ་དེ་ཙམ་གྱིས་ཁྱེད་རང་གིས་གནས་ཚུལ་ངོ་མ་མཁྱེན་པའི་ཉིན་དེ་སླེབས་
དུས་ང་ཁྱེད་རང་གི་སྤྱན་ལམ་དུ་མཆོག་གྱུར་ཞིག་ཏུ་མངོན་གྱི་རེད་སྙམ།
ཨར་མའང་ ལགས། ངའི་དགའ་ སྤྲོ་འཁོལ་ བའི་བློས་ གཏོང་ གི་ སྙིང་
སྟོབས་དེར་ཡ་མཚན་གནང་མི་དགོས། ཁྱེད་རང་གིས་དེ་སྔ་ང་ལ་བཅངས་པའི་
བརྩེ་དུང་དེས་ངའི་སེམས་ཁམས་ཀྱི་སྒོ་མོ་མཆོག་གྱུར་གྱི་སྤྲོ་སྣང་ཕྱོགས་སུ་ཕྱེ་
ཟིན། །
འོན་ཀྱང་ང་དེ་མུར་བློ་བརྟན་འགྱུར་མེད་དེ་འདྲ་ཞིག་ཏུ་འགྱུར་བ་མིན།
ངས་ཁྱེད་རང་གི་ཆེད་དུ་བློས་གཏོང་བྱས་པ་དང༌། ཁྱེད་རང་ལོག་མ་
ཕེབས་པའི་བར་དུས་ཡུན་རིང་པོ་འགོར་སོང་། དུས་ཡུན་དེའི་རིང་ངས་རང་
ཉིད་མི་སྨྱོ་བ་དང༌། འཚོ་བ་དེ་རིགས་ཀྱི་ནང་དུ་བསྐྱོད་ནས་རང་གིས་རང་བཟི་
རུ་འཇུག་ཆེད་ལུས་པོའི་ངལ་བར་སྐྱབས་འཇུག་མི་ཞུ་ཀ་མེད་བྱུང་། ཕུ་ལུས་
ཏང་སེས་ཁྱེད་རང་ལ་ཞུས་ཡོད་ཀྱི་རེད། རེད་དམ་མ་རེད། ངས་རྒྱུན་དུ་དུས་
ཆེན་གཏོང་བ་ལྟར་བསྡད་པ་དང་། ཞབས་བྲོའི་འདུ་ཚོགས་དང་གསོལ་སྟོན་
ཡོད་ཚད་ལ་ཞུགས་པ་ཡིན།
ཚད་འགལ་གྱི་སྤྲོ་སྐྱིད་དེ་འདྲའི་རྗེས་སུ་ངས་རང་ཉིད་མགྱོགས་ཙམ་ཤི་
རྒྱུའི་རེ་བ་བྱས་པ་མ་ཟད། ངའི་ལུས་ཕུང་གི་བདེ་ཐང་ཉིན་བཞིན་ཇེ་སྡུག་ཏུ་
འགྲོ་བས་ངའི་རེ་བ་དེ་མི་རིང་བར་མངོན་གྱུར་ཡོང་རྒྱུའི་ཡིད་ཆེས་བྱུང༌། ངས་
ལྕམ་དཱི་འུས་ཨར་ནུ་ཝ་མངགས་ནས་ཁྱེད་རང་ལ་དགོངས་དག་ཞུ་དུས་ངའི་ལུས་
པོ་དང་རྣམ་ཤེས་གཉིས་ཀ་ཧ་ཅང་ཉམས་དམས་སུ་གྱུར་ཟིན། །
ཨར་མའང་ལགས། ངས་ཁྱེད་རང་ལ་བཅངས་པའི་བརྩེ་དུང་ཁྱེད་རང་
ལ་་ར་སྤྲོད་མཐའ་མ་དེ་བྱེད་དུས་ཁྱེང་རང་གིས་ང་ལ་དྲིན་ལན་གང་འདྲ་འཇལ་
བ་དང་། བརྙས་བཅོས་གང་འདྲ་གནང་ནས་བུད་མེད་དེ་ པཱ་ལི་ ནས་ ཕྱིར་
བསྐྲད་པ་ཁྱེད་རང་ལ་ཞུ་མི་འདོད། འཆི་ཁར་ཐུག་པའི་བུད་མེད་དེས་ཁྱེད་
རང་གིས་ཁོང་མོར་མཚན་མོ་གཅིག་གི་མཛའ་བརྩེའི་རེ་བ་ཞུ་བའི་སྐད་སྒྲ་གོ་
333



དུས་ཁས་ལེན་མི་བྱེད་ཐབས་མེད་བྱུང་ཞིང༌། ཁོང་མོ་རིག་པ་མི་གསལ་བའི་མི་
ཞིག་དང་འདྲ་བར་དེ་སྔ་སྐབས་ཤིག་རིང་མཚན་མོ་དེས་དེ་སྔོན་དང་ད་ལྟ་སླར་
ཡང་སྦྲེལ་ཐུབ་ཀྱི་རེད་སྙམ། ཨར་མའང་ལགས། ཁྱེད་རང་ལ་རང་ཉིད་ཀྱིས་
གནང་མྱོང་བའི་བྱ་བ་དེ་ཚོ་གནང་རྒྱུའི་དབང་ཆ་ཡོད། མི་གཞན་གྱིས་ངའི་
སར་མཚན་མོ་སྐྱེལ་དུས་ཕབ་པའི་རིན་གོང་རྟག་པར་མཐོ་པོ་དེ་འདྲ་རྩ་བ་ནས་
མ་རེད། །
དེས་ན་ངས་ཚང་མ་བསྐྱུར་ ཅིང༌། ཨའོ་ལིན་ཕུས་ སྐུ་ཞབས་N གི་སྐུ་
འགྲམ་དུ་ངའི་ཚབ་གནང་སོང་། མི་ཚོས་ང་ལ་ཟེར་ན་ཁོང་མོས་ཁོང་ལ་ང་པཱ་ལི་
ནས་བྲལ་དགོས་པའི་རྒྱུ་རྐྱེན་བཤད་པ་རེད་ཟེར། རྡོ་རིམ་པའི་མི་དྲག་G ལུན་
ཀྲོན་དུ་ཡོད་ཅིང་། མི་དེ་རིགས་ཀྱིས་ང་འདྲ་བའི་བུ་མོའི་བརྩེ་དུང་གི་འབྲེལ་བ་
དེ་སྐྱོ་བསང་ཙམ་དུ་བརྩི་གི་རེད། ཁོང་དང་ཁོང་གིས་དགའ་པོ་གནང་མྱོང་
བའི་བུད་མེད་བར་རྒྱུན་དུ་གྲོགས་པོའི་འབྲེལ་བ་ཙམ་དུ་འཛིན་པ་སྟེ། འཁོན་
འཛིན་མི་བྱེད་ལ། མིག་སེར་ཀྱང་མི་རྒྱག་ཅིང༌། མདོར་ན། ཁོང་ནི་ཕྱུག་རྒྱན་
ཞིག་རེད། ཁོང་གིས་ང་ཚོར་སེམས་ཁམས་ཀྱི་ཟུར་ཙམ་ལས་སྟོན་གྱི་མ་རེད།
ཡིན་ནའི་ཁོང་གི་དངུལ་ཁུག་ང་ཚོར་ཁ་ཕྱེ་ཡོད། ངས་ཁོང་ལམ་སེང་དྲན་པས་
ཁོང་འཚོལ་བར་ཕྱིན་པ་ཡིན། ཁོང་གིས་ང་ལ་སྣེ་ལེན་གཟབ་རྒྱས་གནང་བྱུང་།
འོན་ཀྱང་ཁོང་ལ་ཕ་གིར་ཟུར་བསྟེན་ཆུང་མ་ཞིག་ཡོད་པ་མ་ཟད། མཐོ་རིམ་སྤྱི་
ཚོགས་ཀྱི་བུད་མེད་ཅིག་རེད་འདུག ཁོང་གིས་ང་གཉིས་བར་གྱི་འབྲེལ་བ་དེ་ཕྱི་
ལ་གྱུར་ན་ཁོང་ལ་གནོད་པར་ཞེད་དེ་ང་ཁོང་གི་གྲོགས་པོ་ཚོར་ངོ་སྤྲོད་བྱས་བྱུང་།
ཁོང་ཚོས་ང་མཚན་ཟས་ལ་གདན་དྲངས་པ་དང་། མཚན་ཟས་བཟས་ཚར་རྗེས་
དེའི་ནང་གི་མི་ཞིག་གིས་ང་ཁྲིད་བྱུང་།
གྲོགས་པོ། ཁྱེད་རང་གིས་བྱས་ན་ང་གང་འདྲ་བྱེད་དགོས་རེད་དམ། ང་
རང་ཤི་རྒྱག་དགོས་རེད་དམ། དེས་ཕལ་ཆེར་བདེ་སྐྱིད་ཡིན་དགོས་པའི་ཁྱེད་
རང་གི་སྐུ་ཚེ་གཅིག་ལ་དགོས་པ་མེད་ པའི་སེམས་ནད་བཟོ་གི་རེད། ཡང་
334



བསྐྱར་ཞུས་ན། འཆི་ཁར་ཐུག་པའི་མི་ཞིག་ད་དུང་རང་ཤི་རྒྱག་དགོས་དོན་ག་
རེ་ཡོད་དམ།
ད་ལྟ་ང་རྣམ་ཤེས་དང་བྲལ་བའི་ཕུང་པོ་ཞིག་དང༌། བླ་སྲོག་མེད་པའི་
བེམ་པོ་ཞིག་ཏུ་འགྱུར་སོང་། ངས་སྐབས་ཤིག་བླ་མེད་རོ་ལངས་དང་འདྲ་བའི་
འཚོ་བ་དེ་འདྲ་ཞིག་བསྐྱལ་བ་ཡིན། དེ་རྗེས་ངས་སླར་པཱ་ལིར་ལོག་ནས་ཁྱེད་
རང་གི་གནས་ཚུལ་བཀའ་འདྲི་ཞུས་པས་གཞི་ནས་ཁྱེད་རང་ཐག་རིང་ལ་ཕེབས་
པ་ཤེས་བྱུང་། ང་ལ་རྒྱབ་སྐྱོར་ཅི་ཡང་མ་ཐོབ་པས་ངའི་འཚོ་བ་དེ་ལོ་གཉིས་ཀྱི་
གོང་དུ་ཁྱེད་རང་ངོ་ཤེས་དུས་ལྟར་དུ་སླར་གསོ་བྱེད་དགོས་བྱུང་། ངའི་སེམས་
ལ་གུང་རིམ་པའི་མི་དྲག་ཡང་བསྐྱར་འཚོལ་དགོས་སྙམ། ཡིན་ནའང་བགྲེས་
སོང་རྣམས་ཕལ་ཆེར་རང་ཉིད་མི་ཤི་ཚེ་རིང་ཞིག་མིན་པ་ཤེས་པའི་དབང་གིས་
ངང་རྒྱུད་རིང་པོ་མེད་པས་ངས་མི་དེའི་སེམས་ཁམས་ལ་ཚད་ལས་འགལ་བའི་
ཕོག་ཐུག་བཏང་ཡོད། ངའི་ནད་གཞི་ཉིན་རེ་ལས་ཉིན་རེ་ཚབས་ལྕི་རུ་འགྲོ་བ་
དང༌། གདོང་གཤིས་སྐྱ་བོར་གྱུར་བ་མ་ཟད། སེམས་སུ་སྐྱོ་སྣང་ཆེན་པོ་སྐྱེས་ཏེ་
ཉིན་རེ་ལས་ཉིན་རེ་སྐམ་དུ་འགྲོ་གིན་འདུག ཡིན་ནའང་ཕོ་མོའི་བརྩེ་དུང་ཉོ་
མཁན་གྱི་སྐྱེས་པ་ཚོས་དངོས་ཟོག་ལག་ཏུ་མ་སླེབས་པའི་གོང་ནས་ཚོང་ཟོག་གི་
སྤུས་ཚད་ལ་དཔྱོད་ཀྱི་རེད། པཱ་ལིར་ཡོད་པ་ནི་ང་ལས་ཐང་བ་དང་། ང་ལས་
སྐུ་ཤ་འབྱོར་བའི་བུད་མེད་ཤ་སྟག་ཡིན་པས་ཧ་ལམ་ཚང་མས་ང་བརྗེད་པ་འདྲ།
དེ་དག་ནི་དེ་རིང་གི་སྔོན་དུ་ཐོན་པའི་གནས་ཚུལ་རེད།
ད་ལྟ་ང་ནད་ཀྱིས་མནར་ནས་ལངས་མི་ཐུབ་པར་གྱུར་སོང་། ངས་གུང་
རིམ་པའི་མི་དྲག་ལ་ཡི་གེ་བྲིས་ནས་དངུལ་དགོས་ཞུས་པ་ཡིན། གང་ཡིན་ཟེར་
ན། ད་ལྟ་ང་ལ་དངུལ་མེད་ཁར། བུན་བདག་ཚང་མ་སླེབས་བྱུང་། ཁོ་ཚོས་ཡ་
ང་སྙིང་རྗེ་ཏིལ་འབྲུ་ཙམ་ཡང་མེད་པའི་ངང་གཡར་འཛིན་འཁྱེར་ནས་ཨུ་ཚུགས་
ངང་བུ་ལོན་འདེད་ཀྱི་འདུག གུང་རིམ་པའི་མི་དྲག་གིས་ང་ལ་ཡི་གེ་འབྲི་སྲིད་
དམ། ཨར་མའང་ལགས། ཁྱེད་རང་པཱ་ལིར་མི་བཞུགས་པ་ཅི་ཡིན། གལ་ཏེ་
335



ཁྱེད་རང་བཞུགས་ཡོད་ན་ང་ལ་གཟིགས་པར་ཕེབས་སྲིད་པ་དང༌། ཁྱེད་རང་
ཕེབས་ན་ང་ལ་སེམས་གསོ་ཐོབ་ཐུབ།
ཟླ་12ཚེས་20ཉིན།
གནམ་གཤིས་འཇིགས་སྣང་ཆེ་ཁར་ཁ་བ་ཡང་བབས་བྱུང༌། ང་གྲོགས་
མེད་ཁེར་རྐྱང་ངང་རང་ཁྱིམ་དུ་བསྡད་ཡོད། ཉིན་གསུམ་གྱི་རིང་ང་ལ་ཚ་བ་
ཆེན་པོ་བརྒྱབ་པས་ཁྱེད་རང་ལ་ཡིག་འབྲུ་གཅིག་ཀྱང་འབྲི་རྒྱུ་མ་བྱུང་། གནས་
ཚུལ་གསར་པ་གང་ཡང་མི་འདུག ངའི་གྲོགས་པོ། ཉིན་ལྟར་ངས་ཁྱེད་རང་གི་
ཕྱག་ཡིག་འབྱོར་རྒྱུའི་ཧམ་སེམས་བཅངས་ཡོད། འོན་ཏེ་ཕྱག་ཡིག་མ་འབྱོར་བ་
མ་ཟད། ཕལ་ཆེར་དུས་ནམ་ཡང་འབྱོར་མི་སྲིད་པ་འདྲ། སྐྱེས་པ་ཁོ་ནས་
སེམས་རེངས་པོའི་ངང་གཞན་ལ་གུ་ཡངས་གཏོང་གི་མ་རེད། གུང་རིམ་པའི་མི་
དྲག་གིས་ང་ལ་ཡིག་ལན་བསྐུར་མ་བྱུང༌། །
， ཕུ་ལུས་ཏང་སེ་ཡང་གཏེ་མ་འཇོག་ཁང་དུ་འགྲོ་གི་འདུག
ང་གློ་བརྒྱབ་ནས་ཁྲག་མང་པོ་བསྐྱུགས་བྱུང་། ཨ་ཙི། གལ་ཏེ་ཁྱེད་རང་
གིས་ང་གཟིགས་ན་ཏན་ཏན་སེམས་སྡུག་སྐྱེ་གི་རེད། ཁྱེད་རང་ཉི་འོད་གསལ་
ལ་གནམ་གཤིས་དྲོ་བའི་ཁོར་ཡུག་ཏུ་གནས་པ་ནི་བདེ་སྐྱིད་ཆེན་པོ་ཡིན་ཞིང་།
ང་ལྟར་འཁྱགས་རུམ་གྱི་དགུན་གྲང་ཧྲིལ་པོས་བྲང་ཁ་མནན་པ་ཞིག་མ་རེད།
དེ་རིང་ངས་མལ་ལས་ཁྱུག་ཙམ་ལངས་པས་ཤེལ་ཡོལ་གྱི་ནང་ནས་སྒེའུ་ཁུང་ཕྱི་
རོལ་གྱི་པཱ་ལིའི་འཚོ་བ་མཐོང་བྱུང་། འཚོ་བ་དེ་རིགས་ད་ལྟ་ང་དང་འབྲེལ་བ་ཅི་
ཡང་མེད། རྒྱུས་མངའ་ཡོད་པའི་ངོ་གདོང་ཁ་ཤས་གོམ་འགྲོས་མགྱོགས་པོའི་
ངང་ལམ་དུ་འགྲོ་བཞིན་འདུག ཁོ་ཚོར་སྤྲོ་སྣང་ཁོ་ན་ལྡན་པ་ལས་སེམས་ཁྲལ་
གང་ཡང་མེད་ཅིང་། སུས་ཀྱང་མགོ་ཡར་བཏེགས་ནས་ངའི་སྒེའུ་ཁུང་ལ་ལྟ་
མཁན་མི་འདུག ཡིན་ནའང་གཞོན་ནུ་ཁ་ཤས་ཤིག་ངའི་སར་ཡོང་སྟེ་ཁོང་ཚོའི་
མིང་ཡང་བཞག་བྱུང་། དེ་སྔ་ང་ནད་ཀྱིས་མནར་དུས་ཁྱེད་རང་གིས་ཞོགས་
336



ལྟར་ངའི་ནད་ཀྱི་གནས་ཚུལ་བཀའ་འདྲི་གནང་བར་ཕེབས་མྱོང་ཡོད་པ་རེད།
ཡིན་ནའི་སྐབས་དེ་དུས་ཁྱེད་རང་གིས་ང་ངོ་མི་ཤེས། ང་དང་ཁྱེད་རང་ཐེངས་
དང་པོ་ཐུག་དུས་ངའི་ས་ནས་ཁྱེད་རང་ལ་གུས་ཞབས་མེད་པའི་སྣེ་ལེན་ཐེངས་
ཤིག་ཐོབ་པ་ཙམ་རེད། ང་ད་ལྟ་སླར་ནད་ཀྱིས་མནར་བྱུང་། དེ་སྔ་ང་ཚོ་མཉམ་
དུ་ཟླ་བ་དྲུག་ཙམ་འཚོ་བ་བསྐྱལ་བ་རེད། གང་ལྟར་བུད་མེད་ཅིག་གི་སེམས་
ནང་ཤོང་ཐུབ་པ་དང༌། མི་ལ་འབུལ་ཐུབ་པའི་བརྩེ་དུང་ཞིག་ཡིན་ཚེ་ངས་ཚང་
མ་ཁྱེད་རང་ལ་ཕུལ་ཡོད། ཁྱེད་རང་ཐག་རིང་དུ་བཞུགས་ཡོད་པ་དང་། ཁྱེད་
རང་གིས་ང་ལ་ དམོད་མོ་འདེབས་ཀྱི་ཡོད་སྲིད། ང་ལ་ཁྱེད་ རང་གི་ སེམས་
གསོའི་བཀའ་མོལ་ཚིག་གཅིག་ཀྱང་ཐོབ་མི་ཐུབ། ཡིན་ནའང་དེ་ནི་ལས་དབང་
གིས་ཁྱེད་རང་ལ་ང་འདི་ལྟར་བསྐྱུར་དགོས་པའི་སྐུལ་མ་བྱས་པ་ཞིག་ཡིན་པ་
ངས་ཡིད་ཆེས་བྱེད་ཀྱི་ཡོད། གང་ཡིན་ཟེར་ན། གལ་སྲིད་ཁྱེད་རང་པཱ་ལིར་
བཞུགས་ཡོད་ཚེ་ཁྱེད་རང་གིས་ངའི་སྔས་མགོ་དང་ངའི་ཁང་པ་ནས་བྲལ་གྱི་མ་
རེད།
ཟླ་12ཚེས་25ཉིན།
ངའི་སྨན་པས་ང་ལ་ཉིན་ལྟར་ཡི་གེ་འབྲི་མི་རུང་ཟེར། ངས་འདས་དོན་
ལ་དྲན་གསོ་བྱེད་སྐབས་ངོ་མ་ངའི་ཚ་བ་མཐོ་རུ་འགྲོ་གི་འདུག ཡིན་ནའི་ཁ་
སང་ང་ལ་ཡི་གེ་ཞིག་འབྱོར་བ་དང༌། ཡི་གེ་དེས་ང་ལ་སྐྱིད་སྣང་ཕྲན་བུ་འཁྱེར་
སླེབས་བྱུང༌། ཡི་གེ་དེའི་ནང་གསུངས་ པའི་ བརྩེ་དུང་དེར་ཡི་གེ་དེས་ང་ལ་
འཁྱེར་ཡོང་བའི་དངོས་པོའི་རོགས་རམ་ལས་དེ་བས་དགའ་ཚོར་ཆེ་བ་བྱུང་།
དེར་བརྟེན་དེ་རིང་ང་ཁྱེད་རང་ལ་ཡི་གེ་འབྲི་ཐུབ་པར་གྱུར་སོང་། ཡི་གེ་དེ་ནི་
ཁྱེད་རང་གི་པ་ལགས་ཀྱིས་བསྐུར་གནང་བ་ཞིག་རེད། གཤམ་གསལ་ནི་ཡི་གེ་
དེའི་ནང་དོན་ཡིན།
337



ལྕམ་སྐུ་ཞབས། །
ངས་ཁྱེད་རང་སྙུན་ཡོད་པ་ཤེས་མ་ཐག་ཡིན། གལ་ཏེ་ང་པཱ་ལིར་ཡོད་ཚེ་ང་ངོ་མས་
ཁྱེད་རང་གི་སྙུན་གཞིའི་གནས་ཚུལ་བཀའ་འདྲི་ཞུ་བར་བཅར་གྱི་རེད། གལ་ཏེ་ངའི་བུ་
འགྲམ་དུ་ཡོད་ན་ངས་ཁོ་ཁྱེད་རང་གི་གནས་ཚུལ་འདྲི་རྩད་བྱེད་པར་གཏོང་གི་རེད། ཡིན་
5455c 55 85 484 485 45 44 45 435 4 5TR5
བདུན་བརྒྱའི་སར་ཡོད་པས་ངས་ཁྱེད་རང་ལ་ཡི་གེ་སྟབས་བདེ་འདི་འབྲི་ཆོག་པ་ཞུ། ལྕམ་
སྐུ་ཞབས། ཁྱེད་རང་གི་སྙུན་གཞིའི་ཐད་ལ་ང་སེམས་ཁྲལ་ཆེན་པོ་བྱུང་། ང་ལ་ཡིད་ཆེས་
གནང་དང་། ངས་ལྷག་བསམ་ཟོལ་མེད་ངང་ཁྱེད་རང་མགྱོགས་མྱུར་དྲག་བསྐྱེད་ཡོང་
རྒྱུའི་སྨོན་ལམ་རྒྱག་གི་ཡོད། །
ངའི་གྲོགས་བཟང་སྐུ་ཞབས་H ཁྱེད་རང་གི་གཟིམ་ཁང་དུ་ཕེབས་མཁན་ཡིན་པས་
ཁོང་ལ་སྣེ་ལེན་གནང་རོགས། ངས་ཁོང་ལ་ངའི་ཚབ་བྱས་ནས་དོན་བྱ་ཞིག་སྒྲུབ་རོགས་
ཞུས་པ་ཡིན། ང་ད་ལྟ་འཚབ་འཚུབ་ངང་དོན་བྱ་དེའི་འབྲས་བུ་སྒུག་ནས་བསྡད་ཡོད། །
མཛའ་བརྩེའི་འཚམས་འདྲི་དང་བཅས།
བ
འདི་ནི་ང་ལ་འབྱོར་བའི་ཡི་གེ་དེ་རེད། ངའི་གྲོགས་པོ། ཁྱེད་རང་གི་པ་
ལགས་ལ་མཆོག་ཏུ་གྱུར་པའི་ཐུགས་སེམས་ཤིག་འདུག ཁྱེད་རང་གིས་ཁོང་ལ་
བརྩེ་སེམས་བཅངས་ དགོས། གང་ལགས་ཟེར་ན། འཇིག་ རྟེན་ ཐོག་ བརྩེ་
སེམས་བཅངས་འོས་པའི་མི་མང་པོ་མེད། ཁོང་གི་མཚན་རྟགས་བཀོད་པའི་
འབྲི་ཤོག་འདི་ང་ལ་མཚོན་ན་སྐད་གྲགས་ཆེ་ཤོས་ཀྱི་སྨན་པས་བྲིས་པའི་སྨན་
ཡིག་ཡོད་ཚད་ལས་ཕན་ནུས་ཆེ་བ་བྱུང༌།
| A35ăT NITGENH AINSEI GR550 NĂK
ལ་མངགས་པའི་ངོ་མཚར་ཅན་གྱི་ལས་འགན་དེར་ཧ་ལམ་ཁོང་གིས་སྐུ་ལས་ཁག་
མདོག་གནང་གི་འདུག ཁོང་ནི་ཆེད་མངགས་ཁྱེད་རང་གི་པ་ལགས་ཀྱི་ཚབ་
ཞུས་ནས་ང་ལ་ཨད་ཅུས་ཆིག་སྟོང་སྐྱེལ་བར་ཕེབས་པ་ཞིག་རེད། ཐོག་མར་ང་
ལེན་འདོད་མ་བྱུང་། འོན་ཀྱང་སྐུ་ཞབས་Hགིས་ང་ལ་གལ་ཏེ་ངས་མ་བླངས་ན་
338



སྐུ་ཞབས་དཱི་ཝར་གྱིས་མཉེས་པོ་གནང་གི་མ་རེད་ཟེར། སྐུ་ཞབས་དཱི་ཝར་གྱིས་
ཁོང་ལ་སྔོན་ལ་དངུལ་དེ་དག་ང་ལ་སྤྲོད་རྒྱུ་དང་། དེ་རྗེས་ངའི་རེ་བ་གཞན་
བསྐོང་རྒྱུའི་དབང་ཆ་སྤྲད་འདུག ངས་རོགས་རམ་དེ་དང་ལེན་བྱས་པ་ཡིན།
ཁྱེད་རང་གི་པ་ལགས་ནས་བྱུང་བའི་རོགས་ རམ་དེ་ སྦྱིན་པར་ བརྩི་ མི་རུང་།
གལ་ཏེ་ཁྱེད་རང་ལོག་ཕེབས་དུས་ང་ཤི་ཟིན་ན་ངས་ད་གིན་བྲིས་པའི་ཁོང་གི་
སྐད་ཆ་དུམ་བུ་དེའི་སྐོར་ཁོང་ལ་བསྟན་རོགས་ཞུ་རྒྱུ་མ་ཟད། ཁོང་ལ་ཁོང་གིས་
ཐུགས་བཟང་ངང་འཚམས་འདྲིའི་ཕྱག་ཡིག་གནང་བའི་ཡ་ང་བའི་བུ་མོ་དེས་
ཡིག་ཕྲེང་འདི་དག་འབྲི་དུས་བཀའ་དྲིན་ཆེན་པོ་བསམ་བཞིན་མིག་ཆུ་ཐོན་པ་མ་
ཟད། ཁོང་གི་ཆེད་དུ་དཀོན་མཆོག་ལ་སྨོན་ལམ་བཏབ་སོང་ཞེས་གསུང་རོགས།
ཟླ་1ཚེས་4ཉིན།
ངས་ད་གིན་སྡུག་བསྔལ་ཤིན་ཏུ་ཆེ་བའི་ཉིན་ཁ་ཤས་ལ་དྲན་གསོ་བྱས་པ་
ཡིན། དེ་སྔ་ལུས་པོས་མི་ལ་སྡུག་བསྔལ་འདི་འདྲ་བཟོ་གི་ཡོད་པ་ངའི་སེམས་ལ་
འཆར་མ་མྱོང་། ཨ་ཙི། ངའི་སྔོན་མའི་འཚོ་བ། དེ་རིང་ངས་ལྡབ་གྱུར་གྱིས་
སྐྱིན་ཚབ་སྤྲོད་དགོས་བྱུང༌། ་
ང་དབུགས་གཏོང་མི་ཐུབ་པས་མཚན་མོ་རྟག་པར་བལྟ་སྐྱོང་བྱེད་མཁན་
ཡོད། ངའི་ཡ་ང་བའི་མི་ཚེ་གཅིག་ནང་གི་ཉིན་ལྷག་མ་རྣམས་འདི་ལྟར་གཏམ་
འཆོལ་བ་དང་གློ་མཚམས་མི་ཆད་པའི་ནང་སྐྱེལ་གྱི་ཡོད།
གྲོགས་པོ་ཚོས་འཁྱེར་ཡོང་བའི་བྱེ་རིལ་དང་མངར་ཟས་སྣ་ཚོགས་ཀྱིས་
ཐབ་ཚང་ཁེངས་སོང་། མི་དེ་ཚོ་ལས་ཁ་ཤས་ཀྱིས་ཏན་ཏན་དུས་ཕྱིས་ང་ཁོང་
ཚོའི་ཟུར་བསྟེན་ཆུར་མར་འགྱུར་རྒྱུའི་རེ་བ་བྱེད་ཀྱི་ཡོད་ངེས་རེད། གལ་ཏེ་
ཁོང་ཚོས་ནད་བདག་གིས་ང་ལ་མནར་གཅོད་བཏང་ནས་ང་གང་འདྲ་བཟོས་
ཡོད་པ་མཐོང་ན་ངོ་མ་ཁོང་ཚོ་ཞེད་ནས་བྲོས་འགྲོ་སྲིད།
ཕུ་ལུས་ཏང་སེས་ང་ལ་འབྱོར་བའི་དངོས་པོ་འཁྱེར་ནས་མི་གཞན་ལ་ལག་
339



རྟགས་སྤྲོད་ཀྱི་འདུག
གནམ་གཤིས་གྲང་ངར་ཆེ་བས་ཡོད་ཚད་འཁྱག་ལ་ཤོར་སོང་། སྨན་པས་
ང་ལ་གལ་ཏེ་གནམ་གཤིས་རྒྱུན་དུ་དྭངས་ན་ཉིན་ ཁ་ ཤས་ སོང་རྗེས་ང་ཕྱིར་
འཆམ་འཆམ་བྱེད་ཆོག་གི་རེད་གསུང་གི་འདུག
ཟླ་1ཚེས་8ཉིན།
ཁ་སང་ངས་ ངའི་ ཤིང་ རྟ་འཁོར་ལོར་ བསྡད་ནས་ཕྱི་ལ་ཕྱིན་ པ་ ཡིན།
གནམ་གཤིས་ཧ་ཅང་ལེགས། ཤང་སེ་ལི་སེ་ལམ་ཆེན་དུ་མི་ཚོགས་ཀྱིས་ཁེངས་
ཤིང་། ངོ་མ་དྭངས་གསལ་གྱི་དཔྱིད་འགོ་རང་ཡིན་པ་དང༌། ཕྱོགས་བཞིར་
དགའ་སྤྲོའི་རྣམ་པས་ཁེངས་འདུག དེ་སྔ་ངའི་སེམས་ལ་ང་ད་དུང་ཉི་འོད་ཀྱི་
འོག་ཏུ་ཁ་སང་གི་དགའ་སྤྲོ་སྐྱེ་འོས་པ་དང༌། དྲོ་སྐྱིད་ཚོར་ཐུབ་པ། སེམས་གསོ་
ཐོབ་ཐུབ་པ་བཅས་ཀྱི་དངོས་པོ་དེ་ཚོ་རྙེད་ཐུབ་ཀྱི་རེད་སྙམ་པ་གཏན་ནས་མ་
བྱུང་།
ངོ་ཤེས་ཡོད་ཚད་ཧ་ལམ་ཐུག་བྱུང༌། ཁོང་ཚོ་རྒྱུན་དུ་དེ་འདྲའི་དགའ་
སྤྲོའི་འཛུམ་མདངས་དང་བཅས་སྤྲོ་སྣང་འཚོལ་བར་བྲེལ་བཞིན་འདུག ལུས་
པོ་སྐྱིད་ནང་དུ་གནས་ཀྱང་སྐྱིད་སྣང་མི་ཚོར་བའི་མི་དེ་འདྲའི་མང་བ་ལ་ཨང་།
ཨའོ་ལིན་ཕུ་སྐུ་ཞབས་N གིས་གནང་བའི་ཤིང་རྟ་འཁོར་ལོ་སྙིང་རྗེ་པོ་ཞིག་ལ་
བསྡད་ནས་འགྲོ་ཞིང༌། མོའི་སེམས་ལ་མིག་མདས་ང་ལ་བརྙས་བཅོས་བྱེད་
དགོས་བསམས། འོན་ཏེ་ད་ལྟ་ང་ལ་གཏམ་འདོད་གཏན་ནས་མེད་པ་ཁོང་མོས་
མི་ཤེས། གཞོན་ནུ་སེམས་བཟང་ཅན་ཏེ། ངའི་ངོ་ཤེས་རྙིང་པ་ཞིག་གིས་ང་ལ་
ཁོང་དང་མཉམ་དུ་མཚན་ཟས་ཟ་བར་འགྲོ་འདོད་ཡོད་མེད་དྲིས་བྱུང་། ཁོང་
གིས་ཟེར་ན་ཁོང་གི་གྲོགས་པོ་ཞིག་གིས་ང་དང་ངོ་ཤེས་གཏོང་རྒྱུའི་རེ་བ་ཆེན་པོ་
བྱེད་ཀྱི་ཡོད་སྐད།
ངས་ངུ་མ་དགོད་ཀྱིས་ཚ་བས་སྲེག་བཞིན་པའི་ལག་པ་ཁོང་ལ་བརྐྱངས་པ་
340



ཡིན།
དེ་སྔ་ངས་སུ་ཞིག་གི་གདོང་གཤིས་ལ་དངངས་འཚབ་དེ་འདྲ་སྐྱེས་པ་
གཏན་ནས་མཐོང་མ་མྱོང་།
ང་ཆུ་ཚོད་བཞི་པར་ནང་དུ་འབྱོར་ཞིང་། དགོང་ཟས་ཟ་དུས་ད་དུང་
ཟས་ཀྱི་དང་ག་ཅུང་ལེགས།
ཐེངས་འདིར་ཕྱི་ལ་ཕྱིན་པ་དེས་ང་ལ་ཕན་ཐོགས་ཆེན་པོ་བྱུང་།
ནམ་ཞིག་ངའི་ནད་གཞི་དྲག་ཏུ་ཕྱིན་ན་ཡག་པོ་གང་འདྲ་ཡོད་དམ།
མི་ལ་ལ་ཉིན་གོང་མར་རྣམ་ཤེས་སྟོང་པ་ཡིན་པ་དང༌། ནག་ལྷོག་ལྷོག་གི་
ནད་ཁང་ནང་སྔ་ཙམ་མི་ཡུལ་ལས་བྲལ་རྒྱུའི་སྨོན་ལམ་རྒྱག་གི་ཡོད་མོད། ཡིན་
ནའང་མི་གཞན་གྱི་བདེ་སྐྱིད་ཀྱི་འཚོ་བ་མཐོང་སྐབས་སླར་མུ་མཐུད་གསོན་པོར་
སྡོད་རྒྱུའི་རེ་བ་སྐྱེ་ངེས་རེད།
ཟླ་1ཚེས་10ཉིན།
ནད་གཞི་དྲག་སྐྱེད་ཡོང་རྒྱུའི་རེ་བ་ནི་རྨི་ལམ་ཁོ་ན་རེད། ང་སླར་མལ་དུ་
ལུས་ཤིང༌། ལུས་པོར་ འབྱུག་ སྨན་ཚ་ པོ་ ཁེངས་ པར་བྱུགས་ ཡོད། དེ་ སྔོན་
དངུལ་སྲང་ཁྲི་སྟོང་གིས་ཀྱང་ཉོ་དཀའ་བའི་ལུས་པོ་འདི་དེ་རིང་ཕལ་ཆེར་དངུལ་
སྐར་ལི་གཅིག་ཀྱང་མི་རི་བ་འདྲ།
ང་ཚོས་ཚེ་སྔོན་མར་སྡིག་པ་ཚབས་ཆེན་བསགས་ཡོད་པ་འདྲ། དེ་འདྲ་
མིན་ན་ཚེ་རྗེས་མར་ཏན་ཏན་རྒྱས་སྤྲོས་ཅི་ཡང་ལོངས་སུ་སྤྱོད་རྒྱུ་ཡོང་བ་ཐག་
ཆོད་པས་དེས་ན་དཀོན་མཆོག་གིས་ང་ཚོ་མི་ཚེ་འདིའི་རིང་སྡིག་བཤགས་དང༌
སྒྲིབ་སྦྱོང་གི་གདུང་བ་མྱོང་དུ་འཇུག་གི་ཡོད་པ་འདྲ།
ཟླ་1ཚེས་20ཉིན།
ང་རྒྱུན་དུ་བདེ་པོ་གཏན་ནས་མི་འདུག
341



ཁ་སང་རྡོ་རིམ་པའི་མི་དྲག་N གིས་ང་ལ་དངུལ་སྐྱེལ་བར་སླེབས་བྱུང་།
ངས་བླངས་མེད། མི་དེའི་དངོས་པོ་ཡིན་ཚེ་ཅི་ཡང་ལེན་མི་འདོད། ཁོའི་ཆེད་
དུ་ཁྱེད་རང་ངའི་འགྲམ་དུ་བཞུགས་མི་ཐུབ་པ་བཟོས་སོང་།
ཨོའོ། ང་ཚོ་པུ་ཅི་ཝུའར་ལ་བཞུགས་དུས་ཀྱི་ཉིན་དེ་ཚོ་སྐྱིད་པོ་གང་འདྲ་
མ་རེད་དམ། ད་ལྟ་ཉིན་དེ་དག་གང་དུ་ཡོད་དམ།
གལ་ཏེ་ང་ཁང་པ་འདི་ནས་གསོན་པོར་ཐོན་ཐུབ་ན་ངེས་པར་དུ་ང་ཚོ་
མཉམ་དུ་བཞུགས་མྱོང་བའི་ཁང་པ་དེར་མཇལ་ཁ་ཞུ་བར་འགྲོ་གི་ཡིན། འོན་
ཀྱང་ཕར་ལྟ་དུས་ང་བཀྱག་ནས་ཐོན་འགྲོ་རྒྱུ་ཡིན་པ་འདྲ། །
སང་ཉིན་ངས་ད་དུང་ཁྱེད་རང་ལ་ཡི་གེ་འབྲི་ཐུབ་མིན་སུས་རྟོགས།
ཟླ་1ཚེས་25ཉིན།
ང་འཇམ་ཐིང་ངང་ཉལ་མ་ཐུབ་པར་མཚན་མོ་བཅུ་གཅིག་འདས་སོང་།
ང་འགགས་ནས་དབུགས་གཏོང་མི་ཐུབ། རྒྱུན་དུ་ངའི་སེམས་ལ་ང་ལམ་སེང་
འཆི་གྲབས་འདུག་སྙམ། སྨན་པས་ང་ལ་སྨྱུ་གུ་ལེན་མི་ཆོག་པའི་བཀའ་བཏང་
བྱུང་། ཀྲུའུ་ལི་དཱི་ཕུ་ལཱ་ཡིས་ང་ལ་སྡོད་གྲོགས་བྱེད་ཅིང་། ཁོང་མོས་ང་ཁྱེད་
རང་ལ་ཡིག་ཕྲེང་ཁ་ཤས་འབྲི་རུ་བཅུག་བྱུང༌། འོ་ན། ང་མ་ཤི་གོང་ཁྱེད་རང་
ཕྱིར་ལོག་ཕེབས་ཀྱི་མ་རེད་དམ། ང་ཚོའི་བར་གྱི་འབྲེལ་ཐག་དེ་ད་ནས་བཟུང་
དུས་ནམ་ཡང་ཆད་པ་རེད་དམ། ངའི་སེམས་ལ་ཁྱེད་རང་ཕེབས་ན་ཧ་ལམ་
ངའི་ནད་གཞི་དྲག་སྐྱེད་ཡོང་གི་རེད་སྙམ་གྱི་འདུག ཡིན་ནའང་ནད་གཞི་དྲག་
རུང་ཕན་ཐོགས་ག་རེ་ཡོད་དམ།
ཟླ་1ཚེས་28ཉིན།
དེ་རིང་ཞོགས་ པ་ སྐད་ སྒྲ་ཆེན་ པོ་ཞིག་ གིས་ ང་ གཉིད་ལས་ སད་ བྱུང་།
ངའི་ཁང་པའི་ནང་ཉལ་ཡོད་པའི་ཀྲུའུ་ལི་ཡིས་ལམ་སེང་ཐབ་ཚང་ནང་རྒྱུགས་
342



，
ཕྱིན་སོང་། ངས་ཀྲུའུ་ལི་དང་སྐྱེས་པ་ཁ་ཤས་ཁ་རྩོད་རྒྱུག་པའི་སྐད་སྒྲ་ཐོས་བྱུང་།
འོན་ཏེ་ཕན་ནུས་མ་བྱུང་བར་ཁོང་མོ་ངུ་གིན་ཕྱིར་སླེབས་སོང་། །
ཁོ་ཚོ་ནི་སྒོ་ཐེལ་རྒྱག་པར་ཡོང་བ་རེད་འདུག ངས་ཀྲུའུ་ལི་ལ་མི་དེ་ཚོ་ཁོ་
ཚོས་དྲང་བདེན་ཡིན་ཟེར་བའི་བྱ་བ་དེ་དག་བྱེད་དུ་ཆུག་ཅེས་བཤད་པ་ཡིན།
ལག་བསྟར་དཔོན་གྱིས་ཞྭ་མོ་གོན་ནས་ངའི་ཁང་པའི་ནང་འཛུལ་ཡོང་ཞིང་།
ཤུབ་ཅོག་ཡོད་ཚད་ཕྱེ་ནས་ཁོས་མཐོང་བའི་དངོས་པོ་ཚང་མ་ཐོར་བཀོད་སོང་།
ཁོས་ཧ་ལམ་མལ་ཁྲིའི་སྟེང་དུ་འཆི་ཁར་ཉེ་བའི་བུད་མེད་ཅིག་ཡོད་པ་མཐོང་
མེད་པ་འདྲ། ཡིན་ནའང་སྟབས་ལེགས་པ་ཞིག་ལ་ཁྲིམས་ལུགས་བྱམས་སེམས་
ཆེ་བས་མལ་ཁྲི་འདིར་ཐེལ་ཙེ་མ་བརྒྱབ་ཙམ་བྱུང་།
ཁོ་འགྲོ་ཁར་གཞི་ནས་ང་ལ་ཁྱེད་རང་ཉིན་དགུའི་ནང་ཚུན་དུ་ངོ་རྒོལ་གྱི་
བསམ་འཆར་བཏོན་ཆོག་ཅེས་པའི་སྐད་ཆ་ཚིག་གཅིག་རང་བཤད་བྱུང་། འོན་
ཀྱང་ཁོས་ལྟ་སྲུང་བ་ཞིག་བཞག་སོང་། དཀོན་མཆོག་མཁྱེན། དུས་ཕྱིས་ང་
གང་ཞིག་ཏུ་འགྱུར་གྱི་རེད་དམ། འཁྲུག་ཟིང་དེས་ངའི་ནད་གཞི་ལྕི་རུ་ཕྱིན་
སོང་། ཕུ་ལུས་དང་སེས་ཁྱེད་རང་གི་པ་ལགས་ཀྱི་གྲོགས་པོའི་སར་དངུལ་ཏོག་
ཙམ་སློང་བར་འགྲོ་རྩིས་བྱེད་ཀྱང་ངས་བཀག་པ་ཡིན།
ཟླ་1ཚེས་30ཉིན།
དེ་རིང་ཞོགས་པ་ང་ལ་ཁྱེད་རང་གི་ཕྱག་ཡིག་ཅིག་འབྱོར་བྱུང༌། འདི་ནི་
ངས་ཡུན་རིང་རེ་སྒུག་བྱས་པ་ཞིག་ཡིན། ཁྱེད་རང་ལ་ངའི་ཡིག་ལན་དུས་ཐོག་
ཏུ་འབྱོར་གྱི་འདུག་གམ། ཁྱེད་རང་གིས་སླར་ང་མཐོང་ཐུབ་བམ། འདི་ནི་
བདེ་སྐྱིད་ཀྱི་ཉིན་ཞིག་སྟེ། ཉིན་འདིས་གཟའ་འཁོར་དྲུག་རིང་ངས་མྱངས་པ་
ཐམས་ཅད་བརྗེད་པར་བྱས་སོང་། མ་གཞི་ང་ཡིག་ལན་འབྲི་དུས་སེམས་ཁམས་
སྐྱོ་སྣང་གིས་གང་རུང་གང་ལྟར་ང་དེ་སྔ་ལས་སྣང་བ་སྐྱིད་དུ་ཕྱིན་སོང་།
མདོར་ན། མི་ཞེས་པ་དེར་དུས་ནམ་ཡང་བཀྲ་མ་ཤིས་པ་ཁོ་ན་ཡོང་གི་ཨེ་
343



ཡོད།
ངའི་སེམས་ལ་ད་དུང་གཅིག་བྱས་ན་ང་ཤི་མི་སྲིད་པ་དང༌། གཅིག་བྱས་
ན་ཁྱེད་རང་ལོག་ཕེབས་ཐུབ་པ། གཅིག་བྱས་ན་ཁྱེད་རང་གིས་ད་དུང་ཡང་ང་
ལ་དགའ་པོ་གནང་བ། གཅིག་བྱས་ན་ང་ཚོས་སླར་ཡང་ན་ནིང་གི་འཚོ་བ་དེ་
འགོ་འཛུགས་ཐུབ་པ་ཡོང་གི་རེད་སྙམ།
ངོ་མ་ང་སྨྱོ་བ་འདྲ། ངས་ཧ་ལམ་སྨྱུ་གུ་འཛིན་ཐུབ་ཀྱི་མི་འདུག ངས་སྨྱུ་
གུ་འདི་བེད་སྤྱད་ནས་ངའི་སེམས་ནང་གི་བསམ་ཚུལ་ཚང་མ་ཁྱེད་རང་ལ་འབྲི་
བཞིན་ཡོད། །
གནས་ཚུལ་གང་ཞིག་ཐོན་ཀྱང་གང་ལྟར་ང་ཁྱེད་རང་ལ་ཧ་ཅང་དགཱའ།
ཨར་མའང་ལགས། གལ་ཏེ་ང་ལ་བརྩེ་དུང་འདི་རིགས་ཀྱི་དྲན་གསོ་མེད་པ་
དང་། སླར་ཁྱེད་རང་ངའི་ལུས་འགྲམ་དུ་ཐོན་མིན་ངེས་པ་མེད་པའི་རེ་བས་
ངའི་འཚོ་བར་རྒྱབ་སྐྱོར་མ་བྱས་ན་ང་ཕལ་ཆེར་སྔ་ས་ནས་མི་ཡུལ་ལས་བྲལ་ཟིན་
པ་རེད།
ཟླ་2ཚེས་4ཉིན།
རྡོ་རིམ་པའི་མི་དྲག་G ལོག་སླེབས་བྱུང༌། ཁོང་ལ་ཟུར་བསྟེན་ཆུང་མས་
མགོ་སྐོར་བཏང་འདུག་པས་སྐྱོ་སྣང་ཆེན་པོ་བྱེད་ཅིང་། ཁོང་གིས་ཟུར་བསྟེན་
ཆུང་མར་དགའ་པོ་ཞེ་དྲག་བྱེད་ཀྱིན་འདུག དེ་དག་ཚང་མ་ཁོང་གིས་ང་ལ་
གསུངས་བྱུང༌། སྙིང་རྗེ་བའི་གཞོན་ནུ་དེའི་མདུན་ལམ་ཡག་པོ་དེ་ཙམ་མི་འདུག
དེ་འདྲ་ཡིན་རུང་ཁོང་གིས་ད་དུང་ལག་བསྟར་དཔོན་ལ་དངུལ་ཏོག་ཙམ་སྤྲད་
ནས་ལྟ་སྲུང་བ་ཕྱིར་ཁྲིད་དུ་བཅུག་སོང་། །
ངས་ཁོང་ལ་ཁྱེད་རང་གི་སྐོར་ཞུས་པ་ཡིན། ཁོང་གིས་ངའི་གནས་ཚུལ་
ཁྱེད་རང་ལ་གསུང་རྒྱུའི་ཁས་ལེན་བྱས་བྱུང་། སྐབས་འདིར་ངས་དེ་སྔ་ཁོང་གི་
ཟུར་བསྟེན་ཆུང་མ་བྱེད་མྱོང་བ་ རྦད་དེ་ བརྗེད་ ཅིང་། ཁོང་གིས་ ཀྱང་ངས་
344



གནས་ཚུལ་དེ་དྲན་དུ་འཇུག་འདོད་མི་བྱེད། ཁོང་གི་སེམས་པ་དངོས་གནས་
བཟང་ཨང་
ཁ་སང་གུང་རིམ་པའི་མི་དྲག་གིས་ངའི་ནད་གཞིའི་གནས་ཚུལ་འདྲི་རྩད་
བྱེད་མཁན་ཞིག་བཏང་བ་དང་། དེ་རིང་ཞོགས་ པ་ཁོང་ངོ་མ་ ཕེབས་བྱུང༌།
རྒད་པོ་དེ་གསོན་པོར་ཇི་ལྟར་འཚོ་ཐུབ་པ་ངས་མི་ཤེས། ཁོང་གིས་ངའི་འཁྲིས་
སུ་ཆུ་ཚོད་གསུམ་ཙམ་བཞུགས་ཤིང༌། སྐད་ཆ་མང་པོ་དེ་ཙམ་གསུངས་མ་བྱུང་།
ཁོང་གིས་ང་མདོག་ངན་འདི་འདྲར་འགྱུར་བ་མཐོང་དུས་མིག་ནང་ནས་མཆི་
རྡོག་ཆེན་པོ་གཉིས་ལྷུངས་སོང་། དེ་ནི་ཁོང་གིས་ཏན་ཏན་རང་ཉིད་ཀྱི་བུ་མོའི་
འཆི་སྟངས་དྲན་པས་ངུ་ཤོར་བ་ཞིག་རེད། ཁོང་གིས་མི་རིང་བར་ཁོང་མོའི་ཤི་
ཐེངས་གཉིས་པ་དེ་མཐོང་གི་རེད། ཁོང་གིས་སྟོད་སྒལ་འབུར་འབུར་ངང་མགོ་
བསྒྱུར་བ་དང་། མཆུ་སྒྲོས་ གློད་དེ་མིག་ཟུང་ལ་གཟི་འོད་མེད་པར་བཞུགས་
སོང༌། ཉམས་རྒུད་དུ་གྱུར་པའི་ཁོང་གི་ལུས་པོས་ལོ་ན་རྒས་པ་དང༌། སྡུག་
བསྔལ་ཆེན་པོ་གཉིས་ཀྱི་ཁུར་པོ་ལྕི་པོ་དེ་འཁུར་འདུག ཁོང་གིས་ང་ལ་བཀའ་
བཀྱོན་གང་ཡང་གནང་མ་བྱུང་། མི་གཞན་གྱིས་ཐ་ན་ཁོང་གིས་ལྐོག་ཏུ་ནད་
ཡམས་ཀྱིས་ང་ལ་མནར་གཅོད་བཏང་བར་དགའ་སྤྲོ་ཆེན་པོ་གནང་གི་འདུག་
ཅེས་བརྗོད་སྲིད། ང་ལོ་ན་ཆུང་ཡང་ནད་ཀྱིས་མནར་ནས་རྒུད་ཟིན་པས་ཁོང་
གིས་ཕལ་ཆེར་རང་ཉིད་ཡར་ལངས་ཐུབ་ཀྱི་ཡོད་པར་སྤོབས་པ་བྱེད་སྲིད།
གནམ་གཤིས་སླར་ཡང་སྡུག་ཏུ་ཕྱིན་སོང་། ང་ལ་ལྟ་བར་ཡོང་མཁན་མ་
བྱུང༌། ཀྲུའུ་ལི་ཡིས་གང་ནུས་ཅི་ནུས་ཀྱིས་ང་ལ་ལྟ་སྐྱོང་བྱེད་ཀྱིན་ཡོད། ཕུ་ལུས་
ཏང་སེ་ནི་ངས་དེ་སྔོན་ལྟར་ཁོང་མོར་དངུལ་མང་པོ་དེ་འདྲ་སྟེར་མ་ཐུབ་པས་
ལས་ཀ་ཡོད་པར་ཁ་གཡར་ནས་ངའི་སར་ཡོང་འདོད་མི་བྱེད། །
སྨན་པ་ཚོས་ག་རེ་གསུངས་ཀྱང་ད་ལྟ་ང་ཤི་གྲབས་འདུག ང་ལ་སྨན་པ་
མང་པོ་ཡོད། དེས་ངའི་ནད་གཞི་སྡུག་ཏུ་འགྲོ་གི་ཡོད་པ་ར་སྤྲོད་བྱེད་ཐུབ། ང་
ཧ་ལམ་སྐབས་དེ་དུས་ཁྱེད་རང་གི་པ་ལགས་ཀྱི་བཀའ་ལ་ཉན་པ་དེར་འགྱོད་པ་
345



སྐྱེ་གི་འདུག གལ་ཏེ་ངོས་སྔ་ས་ནས་ཁྱེད་རང་གི་མ་འོངས་པའི་འཚོ་བའི་ནང་
རང་ཉིད་ཀྱིས་ལོ་གཅིག་གི་དུས་ཡུན་ལས་བཟུང་ཐུབ་ཀྱི་མེད་པ་ཤེས་ན་ངས་
ཕལ་ཆེར་ཁྱེད་རང་དང་མཉམ་དུ་ལོ་དེ་བསྐྱལ་རྒྱུའི་འདུན་པ་དོར་གྱི་མ་རེད།
མ་མཐར་ཡང་ང་རང་ཉིད་ཀྱི་གྲོགས་པོའི་ཕྱག་ནས་འཇུས་ཏེ་འཆི་ཐུབ། འོན་
ཀྱང་གལ་ཏེ་ང་ཚོ་མཉམ་དུ་ལོ་དེ་བསྐྱལ་ན་ང་ཏན་ཏན་མགྱོགས་པོ་དེ་འདྲ་ཤི་མི་
སྲིད། །
དཀོན་མཆོག་གི་དགོངས་པ་ནི་འགལ་ཐབས་མེད་པ་ཞིག་རེད་ཨང་།
ཟླ་2ཚེས་5ཉིན།
ཨོའོ། ཨར་མའང་། ཕེབས་དང་། མགྱོགས་པོ་ཕེབས་དང་། ང་བདེ་
པོ་གཏན་ནས་མི་འདུག གནམ་རྒན་མ། ང་ཤི་གྲབས་འདུག ཁ་སང་ང་ཡིད་
ཧ་ཅང་སྐྱོ་པོ་བྱུང་། འོན་ཀྱང་ང་ས་ཆ་གཞན་དུ་མཚན་མོ་བསྐྱལ་འདོད་པ་ལས་
ནང་དུ་སྡོད་མི་འདོད། མཚན་མོ་དེ་ཁ་ ཉིན་གྱི་མཚན་མོ་ལྟར་ཤིན་ཏུ་རིང་།
ཞོགས་པ་གུང་རིམ་པའི་མི་དྲག་ཕེབས་བྱུང༌། འཆི་བདག་གིས་བརྗེད་ངད་དུ་
བཏང་བའི་བགྲེས་སོང་དེ་ཐོན་མ་ཐག་ཧ་ལམ་ང་མགྱོགས་ཙམ་ཤི་རྒྱུར་བརྡ་སྐུལ་
བྱེད་པ་དང་མཚུངས།
མ་གཞི་ང་ལ་ཚ་བ་མཐོ་པོ་རྒྱས་མོད། འོན་ཀྱང་ངས་མི་བོས་ནས་ངའི་
གྱོན་ཆས་གཡོག་ཏུ་བཅུག་པ་དང་། ཤིང་རྟ་འཁོར་ལོར་བསྡད་ནས་ཧྥུ་ཏཱ་ཝུའི་
འར་ཟློས་གར་ཁང་ལ་ཕྱིན་པ་ ཡིན། ཀྲུའུ་ལི་ཡིས་ངའི་ངོ་གདོང་ལ་ དཀར་
དམར་བྱུགས་རོགས་བྱས་པ་མ་གཏོགས་ང་དངོས་གནས་ཕུང་པོ་ཞིག་དང་འདྲ།
ངས་ང་གཉིས་ཐེངས་དང་པོ་འཛོམས་སའི་ཟུར་བཞུགས་ཁང་དེའི་ནང་འཛུལ་
རྗེས་མིག་ཟུང་དེ་ཉིན་ཁྱེད་རང་བཞུགས་སའི་གནས་ལ་ཅེར་ནས་བསྡད་པ་ཡིན།
འོན་ཀྱང་ཁ་སང་དེ་གར་སྡོད་མཁན་ནི་གྲོང་གསེབ་པ་ཞིག་ཡིན་ཞིང་། འཁྲབ་
སྟོན་པའི་བསྟན་བཤིག་ཐོས་མ་ཐག་ཁོས་རྩུབ་ ཤོས་ཆེན་པོའི་ངང་འུར་དགོད་
346



བྱེད། མི་ཚོས་ང་ནང་དུ་སྐྱེལ་དུས་ང་ཤི་མིན་རོ་མིན་དུ་གྱུར་འདུག ང་མཚན་
ཧྲིལ་པོ་གློ་བརྒྱབ་ནས་ཁྲག་བསྐྱུགས་བྱུང་། དེ་རིང་ང་སྐད་ཆ་ཡང་ཤོད་མི་ཐུབ་
པ་དང་། ངའི་ལག་ཡུ་ཧ་ལམ་ཡར་འགྱོགས་ཐུབ་ཀྱི་མི་འདུག གནམ་རྒན་མ།
གནམ་རྒན་མ། ང་ཤི་གྲབས་འདུག མ་གཞི་ནས་ང་ཤི་རྒྱུར་སྒུག་བསྡད་ཡོད།
འོན་ཀྱང་ང་དངོས་གནས་བཟོད་སྒོམ་མི་ཐུབ་པའི་སྡུག་བསྔལ་འདི་འདྲ་མྱོང་
དགོས་ཀྱི་རེད་བསམས་མ་བྱུང་། གལ་སྲིད་
ཡི་གེ་འདི་ནས་བཟུང་མཱ་ཀེ་ལི་ཐེས་ཨུ་ཚུགས་ཀྱིས་བྲིས་པའི་ཡིག་འབྲུ་ཁ་
ཤས་དེ་དག་ངོ་མི་ཆོད། དེ་རྗེས་ནི་ཀྲུའུ་ལི་དཱི་ཕུ་ལཱ་ཡིས་མཐུད་ནས་བྲིས་པ་ཞིག་
རེད།
ཟླ་2ཚེས་18ཉིན།
སྐུ་ཞབས་ཨར་མའང་ལགས། །
མཱ་ཀེ་ལེ་ཐེས་ཟློས་གར་གཟིགས་པར་ཕེབས་ཀྱི་ཡིན་ཞེས་ཨུ་ཚུགས་གནང་
བའི་ཉིན་དེ་ནས་བཟུང་ཁོང་མོའི་སྙུན་གཞི་ཉིན་རེ་ལས་ཉིན་རེ་ཚབས་ཆེ་རུ་
ཕྱིན་ཏེ་གསུང་སྒྲ་རྦད་དེ་ཤོར་བ་དང༌། དེ་རྗེས་རྐང་ལག་ཀྱང་འགུལ་མི་ཐུབ་
པར་གྱུར་སོང་། ང་ཚོའི་ཡ་ང་བའི་གྲོགས་མོ་དེས་མྱངས་པའི་སྡུག་བསྔལ་ནི་
དཔེ་གང་ཞིག་གིས་ཀྱང་མཚོན་མི་ཐུབ། ང་ནི་ཟུག་གཟེར་དེ་འདྲ་མྱངས་མ་
མྱོང་བས་རྒྱུན་དུ་ཞེད་ནས་བསྡད་ཡོད།
ངས་ཁྱེད་རང་ང་ཚོའི་འགྲམ་དུ་ཡོད་པའི་རེ་བ་བྱེད་ཀྱི་ཡོད། ཁོང་མོ་ཧ་
ལམ་རྒྱུན་དུ་ཁ་འཆོལ་མོད། འོན་ཏེ་དྲན་པ་ཐོར་དུས་ཡིན་ནའང་འདྲ། རིག་
པ་གསལ་དུས་ཡིན་ནའང་འདྲ། གང་ ལྟར་ ཁོང་མོས་ སྐད་ཆ་ཚིག་ ཁ་ ཤས་
གསུངས་ཐུབ་ཚེ་དེ་ནི་ཁྱེད་རང་གི་མཚན་ཁོ་ན་རེད། །
སྨན་པས་ང་ལ་ཁོང་མོ་མི་ཡུལ་དུ་བཞུགས་རྒྱུའི་དུས་ཡུན་རིང་པོ་མི་འདུག་
-
347



ཟེར། ཁོང་མོའི་སྙུན་གཞི་ཉེན་ཁ་ཆེན་པོར་གྱུར་པ་ནས་བཟུང་གུང་རིམ་པའི་
མི་དྲག་བགྲེས་སོང་སླར་ཕེབས་མ་སོང་། །
ཁོང་གིས་སྨན་པར་སྣང་ཚུལ་དེ་རིགས་ཀྱིས་སྡུག་བསྔལ་ཆེན་པོ་བཟོས་
བྱུང་གསུངས་འདུག
དཱི་འུས་ཨར་ནུ་ཝའི་སྤྱོད་པ་དངོས་གནས་ཡག་པོ་མི་འདུག བུད་མེད་
དེས་ཧ་ལམ་མཱ་ཀེ་ལི་ཐེར་བརྟེན་ནས་འཚོ་བ་སྐྱེལ་བ་དང་། མཱ་ཀེ་ལི་ཐེའི་ས་
ནས་ད་དུང་ཡང་དངུལ་སྔར་ལས་མང་བ་ལེན་ཐུབ་ཀྱི་རེད་བསམས་ནས་དེ་སྔ་
རང་ཉིད་ཀྱི་ནུས་པས་འཇལ་ཐབས་བྲལ་བའི་བུ་ལོན་འགའ་ཞིག་བཟོས་འདུག
མོས་རང་ཉིད་ཀྱི་ཁྱིམ་མཚེས་དེ་རང་ཉིད་ལ་ཕན་ཐོགས་ཅི་ཡང་མེད་པར་འགྱུར་
བ་མཐོང་སྐབས་ཐ་ན་ཁོང་མོར་བལྟ་ཙམ་བྱེད་པར་ཡང་མི་ཡོང་ཞིང༌། མི་ཚང་
མས་ཁོང་མོ་དོར་ཟིན། སྐུ་ཞབས་G བུ་ལོན་གྱིས་བདས་ནས་སླར་ལུན་ཧྲན་ལ་
གཡོལ་དགོས་བྱུང་སོང་། ཕེབས་ཁར་ཁོང་གིས་ང་ཚོར་དངུལ་ཅུང་ཟད་བསྐྱལ་
བྱུང༌། ཁོང་གིས་རང་ནུས་ཡོད་རྒུ་བཏོན་ཟིན། འོན་ཀྱང་མི་ཁ་ཤས་སླར་སྒོ་
ཐེལ་རྒྱག་པར་ཡོང་བ་དང་། བུན་བདག་ཚོས་ཁོང་མོའི་དངོས་པོ་རྣམས་ཕམ་
ཚོང་རྒྱག་བདེ་ཡོང་ཆེད་ཁོང་མོ་གྲོངས་རྒྱུར་སྒུག་བསྡད་འདུག།
ངས་ཐོག་མར་རང་ཉིད་ལ་ཅུང་ཟད་ལས་ལྷག་མེད་པའི་དངུལ་དེ་དག་
བེད་སྤྱད་ནས་ཁོ་ཚོས་སྒོ་ཐེལ་རྒྱག་པར་བཀག་འགོག་བྱེད་དགོས་བསམས་ཀྱང་
ལག་བསྟར་དཔོན་གྱིས་ང་ལ་དེས་ཕན་ཅི་ཡང་ཐོགས་ཀྱི་མ་རེད། དེས་མ་ཚད་
ཁོ་པ་ད་དུང་ཁྲིམས་ཐག་གཞན་ལག་བསྟར་བྱེད་དགོས་ཡོད། གང་ལྟར་ཁོང་མོ་
གྲོངས་མཁན་ཡིན་པས་དེ་ལས་ཡོད་ཚད་དོར་ན་དགའ། ཁྱེད་ཀྱིས་མཐོང་
འདོད་མི་བྱེད་པ་དང་། ཁྱེད་ལ་གཏན་ནས་དགའ་མ་མྱོང་བའི་ཁྱིམ་ཚང་དེའི་
ཅ་དངོས་ལ་སྲུང་སྐྱོབ་བྱེད་དགོས་དོན་གང་ཡང་མེད་ཟེར། ཡ་ང་བའི་བུ་མོ་དེ་
ཕྱི་ཚུལ་རྒྱས་སྤྲོས་ཆེ་ཡང་དོན་དངོས་ཐོག་དབུལ་ཞིང་ཕོངས་པའི་འདམ་རྫབ་ཀྱི་
དཀྱིལ་དུ་ལྷུངས་ནས་ཇི་ལྟར་འཆི་བ་ཁྱེད་རང་ གི་ ཐུགས་ཡུལ་དུ་རྩ་བ་ནས་
348



འཆར་མི་ཐུབ། ཁ་སང་ནས་ང་ཚོ་དངུལ་སྐར་མ་གཅིག་ཀྱང་མེད་པར་གྱུར་
སོང་། ཐབ་ཆས་དང༌། རྒྱན་ཆ། ;སྟོད་ལྷ་བཅས་ཚང་མ་གཏའ་མར་བཞག་པ་
དང་། དེ་མིན་གྱི་དངོས་པོ་གཞན་རྣམས་བཙོངས་པ་མིན་ན་སྒོ་ཐེལ་བརྒྱབ་
ཟིན། མཱ་ཀེ་ལི་ཐེས་ཁོང་མོའི་ཉེ་འཁོར་དུ་ཐོན་པའི་གནས་ཚུལ་རྣམས་གསལ་
པོ་མཁྱེན་གྱི་འདུག ཁོང་མོའི་ལུས་ཕུང་དང༌། སེམས་པ། རྣམ་ཤེས་བཅས་
ལ་སྡུག་བསྔལ་ཆེན་པོ་ལྡན་ཞིང་། སྲན་རྡོག་དང་འདྲ་བའི་མཆི་མའི་ཐིག་ཕྲེང་
ཁོང་མོའི་མཁུར་ཚོས་གཡས་གཡོན་བརྒྱུད་སར་ལྷུང་གིན་འདུག ཁོང་མོའི་
ཞལ་མདོག་ཧ་ཅང་སྐྱ་ལ་སྐམ་པས་ཁྱེད་རང་དང་རྡུང་ཁ་བརྒྱབ་ནའང་ཁྱེད་རང་
གིས་ཁོང་མོ་ནི་དེ་སྔོན་རང་ཉིད་ཀྱིས་ཧ་ཅང་དགའ་པོ་གནང་མྱོང་བའི་མི་དེ་
ཡིན་པ་ངོ་མཁྱེན་གྱི་མ་རེད། ཁོང་མོ་རང་ཉིད་ཀྱིས་ཡི་གེ་འབྲི་མི་ཐུབ་པའི་
སྐབས་སུ་ངས་ཁྱེད་རང་ལ་ཡི་གེ་འབྲི་དགོས་པའི་རེ་བ་བཏོན་བྱུང་། ད་ལྟ་ངས་
ཁོང་མོའི་འགྲམ་དུ་ཡི་གེ་འབྲི་གིན་ཡོད། ཁོང་མོའི་སྤྱན་ཟུང་ང་ལ་གཟིགས་
མོད། ཁོང་མོས་ང་མཐོང་མི་ཐུབ། ཁོང་མོའི་མིག་རྒྱང་དེ་སླེབས་ལ་ཉེ་བའི་
འཆི་བདག་གི་དུད་པས་བསྒྲིབས་ཟིན། འོན་ཏེ་ཁོང་མོས་ད་དུང་འཛུམ་དམུལ་
དམུལ་གནང་ཞིང༌། ཁོང་མོའི་བསམ་བློ་ཧྲིལ་པོ་དང༌། རྣམ་ཤེས་ཧྲིལ་པོ་ཁྱེད་
རང་གི་སྐུ་ཐོག་ཏུ་གནས་ཡོད་པ་ངས་ཐག་བཅད་ནས་བཤད་ཆོག
མི་ཚོས་སྒོ་འབྱེད་ཐེངས་རེར་ཁོང་མོའི་སེམས་ལ་ཁྱེད་རང་ཕེབས་ཀྱི་ཡོད་
པ་རེད་སྙམ་སྟེ་མིག་ཟུང་ལ་གཟི་འོད་འཕྲོ་མོད། ཡིན་ནའང་འཛུལ་ཡོང་མཁན་
དེ་ཁྱེད་རང་མིན་པ་ཤེས་རྗེས་ཁོང་མོའི་ངོ་གདོང་ནས་སླར་སྡུག་བསྔལ་གྱི་རྣམ་
པ་གསལ་པོར་མངོན་པ་མ་ཟད། གྲང་རྔུལ་ཕྲོམ་ཕྲོམ་དུ་ཐོན་པ་དང༌། མཁུར་
ཚོས་སྦོས་ནས་དམར་རྐྱང་ཆགས་ཀྱི་འདུག
ཟླ་2ཚེས་19ཉིན་གྱི་ནམ་ཕྱེད་དུ།
ཡ་ང་བའི་སྐུ་ཞབས་ཨར་མའང་ལགས། དེ་རིང་ནི་ཡིད་ཧ་ཅང་སྐྱོ་བའི་
349



ཉིན་ཞིག་རེད་ཨང་། ཞོགས་པ་མཱ་ཀེ་ལི་ཐེ་དབུགས་ཐེངས་གཅིག་ཆད་སོང་།
སྨན་པས་ཁོང་མོར་ཁྲག་གཏར་བས་ཅུང་ཟད་སོང་རྗེས་ཁོང་མོ་སླར་སྐད་སྒྲ་
འདོན་ཐུབ་པར་གྱུར་སོང་། དེ་རྗེས་སྨན་པས་ཁོང་མོར་ཆོས་པ་ཞིག་གདན་
འདྲེན་ཞུ་རྒྱུའི་ཁ་ཏ་བྱས་པར་ཁོང་མོས་མོས་མཐུན་གནང་ཞིང༌། སྨན་པ་སྐུ་ངོ་
མ་ཧྲེན་ལོའོ་ཁེ་ཆོས་ཁང་དུ་ཆོས་པ་གདན་འདྲེན་ཞུ་བར་ཕེབས་སོང་།
དེ་དུས་མཱ་ཀེ་ལི་ཐེས་ང་ཁོང་མོའི་མལ་ཁྲིའི་མདུན་དུ་བོས་ནས་ང་ལ་ཁོང་
མོའི་གོས་སྒམ་གྱི་སྒོ་འབྱེད་རྒྱུའི་ཞུ་བ་འཐེན་པ་དང། དབུ་ཞྭ་སྟབས་བདེ་ཞིག་
དང་། མེ་ཏོག་གི་རྒྱན་འགྲོས་ཁེངས་པར་དུབ་པའི་ནང་སྦྱར་རིང་པོ་ཞིག་ལ་
མཛུབ་མོ་བཙུགས་ཏེ་སྐད་གདངས་དམའ་པོའི་ངང་ང་ལ་“ངས་འགྱོད་བཤགས་
བྱས་མ་ཐག་མི་ཡུལ་ལས་བྲལ་དགོས་པ་འདྲ། དེ་དུས་ཁྱེད་རང་གིས་གྱོན་ཆས་
དེ་ཚོ་ང་ལ་གཡོག་རོགས། དེ་ནི་འཆི་ མ་ ཐག་ པའི་བུད་མེད་ཅིག་གི་གཟབ་
མཆོར་རེད”ཟེར།
དེ་རྗེས་ཁོང་མོས་ངུ་བཞིན་ང་ལ་འཐམས་ནས་སླར་“ ངས་སྐད་ཆ་ཤོད་
ཐུབ་ཀྱི་འདུག ཡིན་ ནའི་ སྐད་ ཆ་ ཤོད་ དུས་ དངངས་ འཚབ་ སྐྱེ་ བ་ དང་།
དབུགས་འགགས་ནས་ཤི་གྲབས་བྱེད་ཀྱི་འདུག དེ་འདྲའི་མཁའ་རླུང་ཅི་ཡིན་”
ཟེར། །
ངའི་མིག་ཆུ་ཆར་པ་འབབ་པ་དང་འདྲ། ངས་སྒེའུ་ཁུང་ཕྱེ་ཞིང་མི་རིང་
བར་ཆོས་པ་འབྱོར་སོང་། །
ངས་ཆོས་པའི་ཕྱོགས་སུ་ཕྱིན་པ་ཡིན།
ཁོང་གིས་རང་ཉིད་སུའི་གཟིམ་ཁང་དུ་སླེབས་ཡོད་པ་ཤེས་སྐབས་ཧ་ལམ་
སྣང་མེད་ཀྱི་སྣེ་ལེན་ཐོབ་པར་དོགས་སོང་།
“ཆོས་པ་ལགས། ཐུགས་འཛེམས་མེད་པར་འཛུལ་ཕེབས་དང་” ཞེས་
ངས་ཁོང་ལ་དེ་སྐད་ཞུས་པ་ཡིན། །
ཁོང་གིས་ནད་པའི་གཟིམ་ཆུང་ནང་ཡུན་རིང་པོ་དེ་ཙམ་མ་བཞུགས་ཤིང༌།
350



ངོL，
ཁོང་ཕྱིར་ཐོན་སྐབས་ང་ལ་“ཁོང་མོ་གསོན་པོར་བཞུགས་སྐབས་ནི་ཉེས་ཅན་པ་།
ཞིག་ཡིན་ཡང་འཆི་བའི་དུས་སུ་ཡེ་ཤུའི་དད་ལྡན་པ་ཞིག་རེད་འདུག་”ཟེར།
མི་རིང་བར་ཁོང་སླར་ཕེབས་བྱུང་། ཁོང་ལ་ཕེབས་རོགས་ཞུ་མཁན་ནི་
ཆོས་གླུ་གཏོང་མཁན་འཛིན་གྲྭའི་ཕྲུ་གུ་ཞིག་ཡིན་པ་དང༌། ལག་ཏུ་ཡེ་ཤུ་སྒྲིབ་པ་ ་
སྦྱོང་སྐབས་ཀྱི་རྒྱ་གྲམ་ཞིག་ཐོགས་འདུག ཁོང་གཉིས་ཀྱི་མདུན་དུ་ད་དུང་ཆོས་
ཁང་གི་ཆོས་གཡོག་ཅིག་དྲིལ་བུ་དཀྲོལ་གྱིན་འགྲོ་ཞིང་། དེ་ནི་ལྷ་ཆེན་པོ་འཆི་
ཁར་ཐུག་པའི་མི་ཁྱིམ་དུ་ཕེབས་པའི་མཚོན་ཚུལ་རེད།
ཁོང་ཚོ་གསུམ་པོ་གཟིམ་ཆུང་ནང་དུ་འཛུལ་སོང་། དེ་སྔ་ཁང་པ་འདིའི་
ནང་ནས་གྲགས་པ་ནི་ཚང་མ་ཡ་མཚན་གྱི་སྐད་སྒྲ་འབའ་ཞིག་ཡིན་རུང་དེང་
སང་ཁང་པ་འདི་དྭངས་གཙང་གི་ལྷ་ཁང་ཞིག་ཏུ་འགྱུར་ཡོད། །
ངས་པུས་མོ་སར་བཙུགས་པ་ཡིན། སྣང་ཚུལ་འདིས་ང་ལ་བཞག་པའི་
བག་ཆགས་དེ་ངའི་སེམས་ནང་དུས་ཡུན་ཇི་ཙམ་གནས་མིན་ངས་མི་ཤེས། འོན་
ཀྱང་འདིའི་སྔོན་ལ་མི་ཡུལ་ཁམས་ན་ང་ལ་བག་ཆགས་གཏིང་ཟབ་འདི་འདྲ་
འཇོག་ཐུབ་པའི་བྱ་བ་ཐོན་མེད་པ་ངས་ཡིད་ཆེས་བྱེད་ཀྱི་ཡོད།
ཆོས་པས་གྲོངས་ཁར་ཐུག་པའི་ནད་པའི་རྐང་པ་དང༌། ལག་པ། དཔྲལ་
བ་བཅས་ལ་དགེ་སྣུམ་བྱུགས་པ་དང༌། ཞལ་འདོན་དུམ་བུ་ཐུང་ངུ་ཞིག་བཏོན་
ཅིང་། འདི་ནས་བཟུང་མཱ་ཀེ་ལི་ཐེ་བདེ་བ་ཅན་དུ་ཐོན་རྒྱུའི་གྲ་སྒྲིག་བྱས་ཟིན།
གལ་ཏེ་ལྷ་ཆེན་པོས་ཁོང་མོ་འཚོ་བཞུགས་སྐབས་ཀྱི་སྡུག་བསྔལ་དང་འཆི་དུས་ཀྱི་
དགེ་གཙང་གཟིགས་ན་ཁོང་མོ་བདེ་བ་ཅན་གྱི་ཞིང་དུ་ཐེ་ཚོམ་མེད་པར་ཕེབས་
ཐུབ།
དུས་དེ་ནས་བཟུང་ཁོང་མོས་བཀའ་མོལ་ཚིག་གཅིག་ཀྱང་མི་གསུངས་ལ།
འགུལ་སྐྱོད་ཀྱང་མི་བྱེད། ངས་ཁོང་མོའི་དབུགས་སྒྲ་མ་ཐོས་པས་ཐེངས་མང་
ཁོང་མོ་འདས་པར་ངོས་འཛིན་བྱེད་དགོས་བྱུང་།
351



ཟླ་2ཚེས་20ཉིན་གྱི་ཕྱི་དྲོའི་ཆུ་ཚོད་ལྔ་པར།
ཡོད་ཚད་མཇུག་བསྒྲིལ་སོང་། །
ནམ་ཕྱེད་ཀྱི་ཆུ་ཚོད་གཉིས་པ་ཙམ་ལ་མཱ་ཀེ་ལི་ཐེ་དབུགས་ཆད་པའི་ངང་
ཚུལ་དུ་གྱུར་སོང་། དེ་སྔ་འཇིག་རྟེན་ཕ་རོལ་དུ་སོང་བའི་སྐྱེ་བོ་སུ་ཞིག་གིས་ཀྱང་
སྡུག་བསྔལ་འདི་འདྲ་མྱངས་མ་མྱོང་བ་ཁོང་མོའི་སྨྲེ་ངག་ལས་ར་སྤྲོད་བྱེད་ཐུབ།
ཐེངས་གཉིས་གསུམ་ཞིག་ཁོང་མོས་མལ་ཁྲིའི་ཐོག་ཀྲོང་ངེར་བཞེངས་ཤིང༌། ཧ་
ལམ་བདེ་བ་ཅན་གྱི་ཞིང་དུ་སྐྱོད་བཞིན་པའི་ཁོང་མོའི་རྣམ་ཤེས་དེ་བཟུང་འདོད་
པ་དང་འདྲ།
ཡང་ཐེངས་གཉིས་གསུམ་ཞིག་ཁོང་མོས་ཁྱེད་རང་གི་མཚན་ནས་འབོད་
པ་དང༌། དེ་རྗེས་སྒྲ་མེད་ཁུ་སིམ་དུ་གནས། ཁོང་མོ་སྟོབས་ཟད་ཤུགས་རྫོགས་
ངང་སླར་མལ་ཁྲིའི་ཐོག་ཏུ་འགྱེལ་ཅིང་། སྤྱན་ཟུང་ནས་སྒྲ་མེད་ཀྱི་མཆི་མ་ཕྲེང་
ཐག་ཆད་པ་ལྟར་ལྷུང་གིན་མི་འདོད་བཞིན་དུ་འཇིག་རྟེན་ཕ་རོལ་ལ་བསྐྱོད་
སོང་།
ངས་ཁོང་མོའི་འགྲམ་དུ་ཕྱིན་ཏེ་མཚན་ནས་བོས། འོན་ཀྱང་ཁོང་མོས་
ལན་ ཅི་ ཡང་བཏབ་མ་བྱུང༌། ངས་ ཁོང་མོའི་ སྤྱན་ ལྕིབས་བསུམས་ པ་དང་།
དཔྲལ་བར་མཆུ་སྒྲོས་ཤིག་སྦྱར་བ་ཡིན། །
བརྩེ་ཞིང་ཡ་ང་བའི་མཱ་ཀེ་ལི་ཐེ་ཨང་། གལ་ཏེ་ང་དགེ་སློང་མ་ཞིག་ཡིན་ན་
ངའི་མཆུ་སྒྲོས་འདི་བརྒྱུད་ཁྱེད་རང་ལྷ་ཆེན་ལ་ཕུལ་ཆོག །
དེ་རྗེས་ངས་ཁོང་མོ་འཚོ་བཞུགས་སྐབས་ང་ལ་མངགས་བཅོལ་གནང་བ་
ལྟར་ཁོང་མོར་ན་བཟའ་བསྒྲོན་ཏེ་ཧྲེན་ལོའོ་ཁེ་ཆོས་ཁང་ནས་ཆོས་པ་ཞིག་བཙལ་་
བ་མ་ཟད། ངས་ཁོང་མོར་མཆོད་མེ་གཉིས་སྤུར་ཏེ་ཆོས་ཁང་ནང་སྨོན་ལམ་ཆུ་
ཚོད་གཅིག་ཙམ་བཏབ་པ་ཡིན།
ཅུང་ཟད་ལས་ལྷག་མེད་པའི་ཁོང་མོའི་དངུལ་རྣམས་ངས་དབུལ་པོ་ཚོར་
སྦྱིན་པར་བཏང་བ་ཡིན། །
352



ངས་ཆོས་ལུགས་ སྐོར་དེ་ཙམ་ཤེས་ཀྱི་མེད། འོན་ ཀྱང་ ཐུགས་ སེམས་
བཟང་བའི་ལྷ་ཆེན་གྱིས་ངའི་མིག་ཆུ་ནི་ཟོལ་མེད་ཡིན་པ་དང་། ངའི་སྨོན་ལམ་
ནི་དད་ལྡན་ཡིན་པ། ངའི་སྦྱིན་པ་ནི་ལྷག་བསམ་རྣམ་དག་ཡིན་པ་ཁས་བླངས་
ཏེ་ཁོང་མོར་སྙིང་རྗེ་གནང་ངེས་ཡིན་པར་ངས་ཡིད་ཆེས་བྱེད་ཀྱི་ཡོད། ཁོང་མོ་
ལོ་ན་གཞོན་ལ་མཛེས་པོ་དེ་འདྲའི་སྐྱབས་ནས་ མི་ཡུལ་ལས་བྲལ་ཅིང་། ང་
གཅིག་པུས་ཁོང་མོའི་སྤྱན་ལྕིབས་བསུམས་པ་དང་། ང་གཅིག་པུས་ཁོང་མོ་པུར་
སྒམ་ནང་བཅུག་པ་ཡིན།
ཟླ་2ཚེས་22ཉིན།
དེ་རིང་ནི་པུར་འཇུག་གི་མཛད་སྒོ་རེད། མཱ་ཀེ་ལི་ཐེའི་གྲོགས་མོ་མང་པོ་
ཆོས་ཁང་ནང་དུ་འཛོམས་སོང་། ཁ་ཤས་ཀྱིས་ཟོལ་མེད་ངང་ངུ་གིན་འདུག
ཕུང་པོ་གདན་འདྲེན་ཞུ་མཁན་གྱི་རུ་སྟར་མོང་མ་ཐེ་སྤྱི་པའི་བང་སོ་ཁང་དུ་སྐྱོད་
དུས་སྐྱེས་པ་གཉིས་རང་རུ་སྟར་གྱི་རྗེས་སུ་འགྲོ་བ་སྟེ། གཅིག་ནི་རྡོ་རིམ་པའི་མི་
དྲག་G ཡིན་ ཞིང་། ཁོང་ནི་ ཆེད་ མངགས་ ལུན་ ཌོན་ ནས་ ཕེབས་ པ་ དང་།
གཞན་དེ་ནི་གུང་རིམ་པའི་མི་དྲག་ཡིན་ཞིང་། གཡོག་པོ་གཉིས་ཀྱིས་བསྐྱོར་
ནས་འགྲོ་གི་འདུག
ང་ནི་མཱ་ཀེ་ལི་ཐེའི་གཟིམ་ཁང་དུ་མིག་ཆུ་ཤོར་བཞིན་བཞུ་འོད་ཀྱི་འོག་ཏུ་
ཞིབ་ཕྲའི་བརྒྱུད་རིམ་རྣམས་ཡིག་ཐོག་ཏུ་བཀོད་ནས་ཁྱེད་རང་ལ་ཞུ་རྩིས་བྱེད་
ཀྱིན་ཡོད། འོད་སྣང་རབ་རིབ་ཏུ་བཀྲ་བའི་བཞུ་དམར་དེའི་འགྲམ་དུ་མཚན་
ཟས་ཤིག་བཞག་ཡོད་ཅིང་། ཁྱེད་རང་གི་ཐུགས་ཡུལ་དུ་འཆར་ཐུབ་པ་ལྟར་ང་
ནི་ཁ་གང་ཡང་ཟ་མི་འདོད། དེ་ནི་ང་ཆུ་ཚོད་ཉི་ཤུ་རྩ་བཞིའི་རིང་ལྟོ་ཟ་རྒྱུ་མ་
བྱུང་བས་ནཱ་ནི་ནཱས་བཀོད་སྒྲིག་བྱས་ནས་བཟོས་པ་ཞིག་རེད།
སྣང་ཚུལ་ཡ་ང་བ་འདི་ཚོ་ངའི་དྲན་སྣང་དུ་ཡུན་རིང་པོ་གནས་མི་ཐུབ།
གང་ཡིན་ཟེར་ན། ངའི་བླ་སྲོག་ང་ལ་རྩ་བ་ནས་བདག་མེད། དེ་ནི་མཱ་ཀེ་ལི་
353



ཐེའི་བླ་སྲོག་ཁོང་མོར་མ་བདག་པ་དང་མཚུངས། དེར་བརྟེན་ངས་གནས་ཚུལ་
དེ་ཚོ་ཐོན་ས་ནས་གནས་ཚུལ་དེ་ཚོ་ཁྱེད་རང་ལ་ཞུས་པ་ཡིན། དེ་ཡང་དུས་ཡུན་
རིང་པོ་འདས་ཚེ་ཁྱེད་རང་ལོག་ཕེབས་དུས་སྣང་ཚུལ་སྐྱོ་པོ་དེ་དག་ཁྱེད་རང་ལ་
ཞིབ་ཕྲ་ཞུ་མི་ཐུབ་པར་དོགས་བྱུང༌། །
ཉེར་བདུན།
“ཁྱེད་རང་གཟིགས་ཚར་སོང་ངམ་” ངས་ཡི་གེ་དེ་ཚོར་བལྟས་ཚར་རྗེས་
ཨར་མའང་གིས་ང་ལ་དེ་སྐད་དྲིས།
“ གྲོགས་པོ། གལ་ཏེ་ངས་བཀླགས་པ་ཚང་མ་བདེན་པ་ཡིན་ན་ཁྱེད་རང་
གིས་སྡུག་བསྔལ་ཅི་འདྲ་མྱངས་པ་ངས་ཤེས་སོང་”
“ངའི་པ་ལགས་ཀྱིས་བསྐུར་བའི་ཡི་གེའི་ནང་ནས་ཀྱང་ང་ལ་དེ་དག་ཚང་
མ་ར་སྤྲོད་བྱས་བྱུང་”
ང་ཚོས་ཡུད་ཙམ་རིང་ད་ལྟ་རང་མཇུག་སྒྲིལ་མ་ཐག་ཡིན་པའི་ཡ་ང་བའི་
ལས་དབང་དེ་བསྐྱར་གླེང་བྱས་པ་དང༌། དེ་རྗེས་ངས་རང་ཁྱིམ་དུ་ལོག་ནས་
ངལ་གསོ་ཁྱུག་ཙམ་བརྒྱབ་པ་ཡིན།
ཨར་མའང་གིས་ཡིད་སྐྱོ་པོ་ཁོ་ན་གནང་མོད། འོན་ཀྱང་གཏམ་རྒྱུད་འདི་
བརྗོད་ཚར་རྗེས་ཁོང་གི་སེམས་ཁམས་ཅུང་ལྷོད་དུ་ཕྱིན་པ་མ་ཟད། མི་རིང་
བར་ལུས་པོ་བདེ་ཐང་དུ་གྱུར་པས་ང་གཉིས་མཉམ་དུ་ཕུ་ལུས་ཏང་སེ་དང་ཀྲུའུ་
ལི་དི་ཕུ་ལཱ་ལ་འཚམས་འདྲི་ཞུ་བར་བསྐྱོད་པ་ཡིན། །
ཕུ་ལུས་ཏང་སེ་ཁྱིམ་ནོར་སྟོངས་ཚར་ཙམ་རེད། ཁོང་མོས་ང་ཚོར་མཱ་ཀེ་
ལི་ཐེས་ཁོང་མོའི་རྒྱུ་ནོར་སྟོངས་སུ་བཅུག་བྱུང་ཟེར་བ་དང༌། མཱ་ཀེ་ལི་ཐེ་ན་དུས་
ཁོང་མོའི་ས་ནས་དངུལ་མང་པོ་གཡར་སོང་བས་དེས་ན་ཁོང་མོའི་ནུས་ཤུགས་
ཀྱིས་སྤྲོད་ མི་ ཐུབ་ པའི་ དུས་ བཀག་ གི་ དངུལ་བུན་ མང་ པོ་ ལེན་ དགོས་ བྱུང་།
ཁོང་མོའི་དངུལ་སྐྱིན་མ་སྤྲད་གོང་མཱ་ཀེ་ལི་ཐེ་གྲོངས་ཤིང༌། གཡར་འཛིན་ཡང་
354



བྲིས་མེད་པས་ཁོང་མོ་བུན་བདག་གི་ཁོངས་སུའང་ཚུད་མེད་ཟེར།
ལྕམ་དཱི་འུས་ཨར་ནུ་ཝས་ཁུངས་མེད་ཀྱི་གཏམ་འཆལ་དེ་དག་གང་སར་
བཀྲམས་ནས་དེ་དོན་རང་ཉིད་ལ་དཔལ་འབྱོར་ཐད་དཀའ་ངལ་འཕྲད་པའི་རྒྱུ་
རྐྱེན་དུ་བརྩི་གི་འདུག ཁོང་མོས་ཨར་མའང་གི་ལག་ནས་ཧྥ་ལའང་ཆིག་སྟོང་
ཡིན་པའི་ཤོག་དངུལ་གཅིག་བསླངས་སོང་། ཨར་མའང་གིས་གནས་ཚུལ་དེ་
དངོས་གནས་ཡིན་པར་ཡིད་མི་ཆེས་ཀྱང་དངོས་གནས་ཡིན་པའི་ཚུལ་བསྟན་
ཅིང་། གང་ལྟར་རང་ཉིད་ཀྱི་སྙིང་སྡུག་དང་འབྲེལ་བ་ཡོད་པའི་མི་ཞིག་གམ་བྱ་
བ་ཞིག་ཡིན་ཚེ་ཁོང་གིས་ཚང་མར་གུས་སེམས་ཆེན་པོ་བཅངས་འདུག
དེ་རྗེས་ང་གཉིས་ཀྲུའུ་ལི་དི་ཕུ་ལཱ་ཡི་ཁྱིམ་དུ་སླེབས་བྱུང༌། ཁོང་མོས་ང་
གཉིས་ལ་ཁོང་མོ་ངོ་མས་མཐོང་བའི་ཡ་ང་བའི་གནས་ཚུལ་རྣམས་བརྗོད་པ་
དང༌། ཁོང་མོའི་གྲོགས་མོ་བསམ་བློར་འཁོར་དུས་མིག་ཟུང་ལས་ཟོལ་མེད་ཀྱི་
མིག་ཆུ་ལྷུང་གིན་འདུག །
མཇུག་མཐར་ང་གཉིས་ཀྱིས་མཱ་ཀེ་ལི་ཐེའི་བང་སོ་ཡོད་སར་ཕྱིན་པ་ཡིན།
ཟླ་བ་བཞི་པའི་ཉི་འོད་ཐོག་མ་དེས་རྩི་ཏོག་ལ་སྔོ་ལྗང་འདབ་ལོ་རྒྱས་ཟིན། །
ཨར་མའང་ལ་ད་དུང་ཡིན་གཅིག་སྒྲུབ་དགོས་པའི་ལས་ཀ་མཐའ་མ་ཞིག་
ཡོད་པ་སྟེ། དེ་ནི་ཁོང་གི་པ་ལགས་སར་འགྲོ་རྒྱུ་དེ་རེད། ཁོང་གིས་ད་དུང་ངས་
ཕེབས་རོགས་བྱེད་ཐུབ་པའི་རེ་བ་བཏོན་བྱུང༌། །
ང་གཉིས་C གྲོང་ཁྱེར་ལ་འབྱོར་བ་དང༌། དེ་ གར་ངས་སྐུ་ཞབས་ དཱི་
ལའ ར་མཇལ་བྱུང་། ཁོང་ནི་ཁོང་གི་བུས་བརྗོད་པ་ལྟར་སྐུ་གཟུགས་ཆེ་བ་དང་།
རྣམ་འགྱུར་དོ་ནན་པ། ངང་རྒྱུད་འཇམ་པ་བཅས་ཀྱི་མི་ཞིག་རེད་འདུག
ཁོང་གིས་བདེ་སྐྱིད་ཀྱི་མཆི་མ་འཁོར་བཞིན་ཨར་མའང་ལ་བསུ་བ་ཞུས་པ་
དང༌། མཛའ་བརྩེའི་ངང་ང་ལ་ཕྱག་གཏོང་གནང་མཛད། ངས་དེ་མུར་དཔྱ་
ཁྲལ་བསྡུ་དཔོན་དེའི་ལུས་ཐོག་ཏུ་ཨ་ཕའི་བྱམས་སེམས་དེ་ཡོད་ཚད་ལས་གལ་ཆེ་
བ་ཡོད་པ་མཐོང་བྱུང༌།
355



，
ཁོང་གི་བུ་མོའི་མིང་ལ་ཕུ་ལང་ཧྲེ་ཟེར། ཁོང་མོའི་ཆེས་དྭངས་པའི་མིག་
ཟུང་དང་། རབ་ཏུ་གསལ་བའི་མིག་མདངས། བག་ཕེབས་ པའི་མཆུ་སྒྲོས་
བཅས་ལས་ཁོང་མོའི་རྣམ་ཤེས་ཀྱི་ནང་ན་ཚང་མ་དྭངས་གཙང་གི་བསམ་བློ་
འབའ་ཞིག་ཡིན་པ་དང་། ཁ་ནས་སྨྲས་པ་ཚང་མ་ཟོལ་མེད་དད་ཅན་གྱི་གཏམ་
འབའ་ཞིག་ཡིན་པ་གསལ་པོར་མཐོང་ཐུབ། གཅེན་པོ་ལོག་ཡོང་བ་མཐོང་དུས་
ཁོང་མོའི་ངོ་གདོང་འཛུམ་མདངས་ཀྱིས་ཁེངས་ཤིང༌། དྭངས་གཙང་གི་ན་ཆུང་
མ་དེས་ཁོང་མོའི་རུས་བརྒྱུད་སྲུང་སྐྱོབ་བྱེད་རྒྱུ་ཁོ་ན་ཙམ་གྱི་ཆེད་དུ་ཐག་རིང་ན་
གནས་པའི་སྨད་འཚོང་མ་ཞིག་གིས་རང་ཉིད་ཀྱི་བདེ་སྐྱིད་བློས་གཏོང་བྱས་པ་
གཏན་ནས་མི་ཤེས། །
ངས་བདེ་སྐྱིད་ལྡན་པའི་ཁྱིམ་ཚང་དེའི་ནང་ ཉིན་ ཤས་བསྡད་པ་ཡིན།
ཁྱིམ་མི་ཚང་མས་དྲག་སྐྱེད་བྱུང་བའི་སེམས་པ་ཞིག་ཁྲིད་ཡོང་མཁན་གྱི་མི་དེའི་
ཆེད་དུ་བྲེལ་བ་བརྒྱབ་བྱུང་།།
དེ་ཡང་ང་པཱ་ལིར་ལོག་རྗེས་ངས་གོ་ཐོས་བྱུང་བར་གཞིགས་ནས་གཏམ་
རྒྱུད་འདི་བྲིས་པ་ཡིན། གཏམ་རྒྱུད་འདིར་བླང་བྱ་གཅིག་རང་ཡོད་པ་དེ་ནི་
དངོས་ཡོད་ཀྱི་རང་བཞིན་དེ་རེད། འོན་ཏེ་གཅིག་བྱས་ན་རྩོད་ཉོག་ཀྱང་ལངས་
སྲིད། །
ང་ལ་གཏམ་རྒྱུད་འདིའི་ནང་ནས་མཱ་ཀེ་ལི་ཐེ་དང་འདྲ་བའི་གཞོན་ནུ་མ་
ཚང་མས་ཁོང་མོ་ལྟར་མི་ཆོས་དང་ལྡན་པ་ཞིག་བྱེད་དགོས་པའི་སྡོམ་ཚིག་འདི་
འདྲ་ཞིག་རྩ་བ་ནས་ཐོབ་མ་བྱུང་། འོན་ཀྱང་ཁོང་མོ་ཚོའི་དཀྱིལ་དུ་བུ་མོ་ཞིག་
ཡོད་པ་དེར་ཁོང་མོའི་མི་ཚེའི་རིང་དོ་ནན་པའི་བརྩེ་དུང་ཞིག་སྐྱེ་མྱོང་ཞིང་།
བརྩེ་དུང་དེའི་ཆེད་དུ་ཁོང་མོས་ རང་ཉིད་མི་ཡུལ་ལས་མ་བྲལ་བར་དུ་ སྡུག་
བསྔལ་ཆེན་པོ་མྱངས་པ་ངས་ཤེས་རྟོགས་བྱུང་། ངས་རང་ཉིད་ཀྱིས་གོ་ཐོས་
བྱུང་བའི་གནས་ཚུལ་རྣམས་ཀློག་པ་པོར་བརྗོད་ཡོད། དེ་ནི་ངའི་འགན་འཁྲི་
ཡིན།
356



의
씅
씤
ངས་གཡེམ་སྦྱོར་སྡུག་རུལ་དྲིལ་བསྒྲགས་རྩ་བ་ནས་བྱེད་ཀྱི་མེད། འོན་
ཀྱང་ས་ཕྱོགས་གང་ཞིག་ཏུ་ཡིན་རུང་སྡུག་བསྔལ་མྱོང་མཁན་གྱི་མཆོག་གྱུར་མིས་
སྐྱབས་འཇུག་ཞུ་གི་ཡོད་པ་ཐོས་ཚེ་ངས་ཁོ་པའམ་ཁོང་མོ་དྲིལ་བསྒྲགས་བྱེད་ངེས་
ཡིན། །
ངས་སླར་ཐེངས་གཅིག་བརྗོད་རྒྱུར། མཱ་ཀེ་ལི་ཐེའི་གཏམ་རྒྱུད་ནི་ཧ་ཅང་
དཀོན་པོ་རེད། འོན་ཀྱང་གལ་ཏེ་གཏམ་རྒྱུད་འདིར་ཡོངས་ཁྱབ་ཀྱི་རང་བཞིན་
ལྡན་ཡོད་ན་ཕལ་ཆེར་ཡིག་ཐོག་ཏུ་འགོད་རྒྱུའི་དགོས་པ་གང་ཡང་མེད།
357



ཞར་བཀོད།
ཀྲུང་མཱ་གཞོན་པའི་ལོ་རྒྱུས་དང་གསར་རྩོམ་གྱི་ལོ་ཚིགས།
1824——1895
1802ལོ།
ཟླ་7ཚེས་24ཉིན་ཀྲུང་མཱ་རྒན་པ་(1802=1870) པཱ་ལིའི་ཉེ་འདབས་
ཀྱི་རྫོང་མཁར་ཨུའེ་ལེ་ཁོའོ་ཐེ་ལི་རུ་སྐྱེས། ཁོང་གི་ཡབ་ཀྲུང་མ་ - ཏཱ་ཨུའེ་ནི་མི་
རིགས་ནག་པོའི་ཁྲག་རྒྱུན་ཡོད་པའི་འབའ་ཚ་ཞིག་ཡིན་པ་དང་། དེ་སྔ་ནཱ་པོ་
ལུན་མངའ་འོག་གི་དཔའ་ངར་ལྡན་པའི་དམག་དཔོན་ཞིག་ཡིན་མོད། རྗེས་སུ་
ནཱ་པོ་ལུན་དང་མ་འཆམས་པས་གང་དེའི་གཟིགས་སྐྱོང་ཤོར་ཅིང་། འདས་དུས་
དགུང་ལོ་བཞི་བཅུ་ཞེ་བཞི་ལས་སོན་མེད།
1824ལོ།
ཟླ་1ཚེས་16ཉིན་ཇ་ཤིང་མེ་ཏོག་མའི་མ་དབྱིབས་མཱ་ལེ་ - ཏུ་ ཕུ་ལའེ་ཞི་
(དངོས་མིང་ཨའར་ཧྥུང་ཞི་ནཱ་ - ཕུའུ་ལའེ་ཞི་)ཧྥ་རན་སིའི་ནོ་མན་ཏི་རུ་སྐྱེས།
ཟླ་7ཚེས་27ཉིན་ཀྲུང་མཱ་གཞོན་པ་པཱ་ལི་རུ་སྐྱེས། ཁོང་ནི་ཀྲུང་མཱ་རྒན་པའི་ཁྱིམ་
མཚེས་འཚེམ་བཟོ་མ་ཁཱ་ཐེ་ལིན་ནཱ་• ལཱ་པེ་ཡི་བྱི་ཕྲུག་ཡིན་པ་དང་། ཨ་ཕ་ཀྲུང་མཱ་
རྒན་པ་ཡིན་ཡང་སྐྱེ་དུས་ཁས་ལེན་བྱས་མེད།།
358



1827ལོ།
ཀྲུང་མཱ་གཞོན་པའི་ཐོག་མའི་དྲན་གསོ་ཁོང་གི་འཁྲབ་གཞུང་《ཁེ་ལོ་ཏི་ཡི་
ཆུང་མ་》(1873ལོ་)ཞེས་པའི་སྔོན་འགྲོའི་གཏམ་ནང་བཀོད་ཡོད་པ་སྟེ། དེ་ནི་
ཁོང་གི་ཨ་མའི་ཁྱིམ་མམ་དབྱི་ཊ་ལིའི་མིའི་ཐང་ཆེན་(ད་ལྟ་པུ་ཝ་ཨའེ་ལི་ཏི་ཨན་
ཐང་ཆེན་ཟེར་)དུ་གནས་པའི་ཁང་པ་ཞིག་གི་ཐོག་ཁང་དུ་རེད། ཁོང་གི་ཨ་ཕ་
ཕྲུ་གུའི་ངུ་སྐད་ཁྲོད་རྩོམ་ཡིག་འབྲི་བཞིན་ཡོད་ཅིང༌། གློ་བུར་ཕྲུ་གུ་སྦར་མོས་
བཟུང་སྟེ་ཁང་པའི་ཟུར་ཞིག་ཏུ་དབྱུགས། །
ལོ་དེར་དབྱིན་ཇིའི་འཁྲབ་སྟོན་པ་ཁ་ ཤས་ཧྥ་རན་སིར་འབྱོར་ཏེ་པཱ་ལིའི་
གཟིགས་མོ་བར་ཧྲ་ཧྲེ་སྦི་ཡའི་འཁྲབ་གཞུང་འཁྲབ་སྟོན་བྱས། དེའི་ཤུགས་རྐྱེན་
འོག་ཀྲུང་མཱ་རྒན་པས་འཁྲབ་ཚན་ལྔ་ཅན་གྱི་སྐྱོ་གར་འཁྲབ་གཞུང་《ཁེ་ལི་སི་
ཏིང་》(1828ལོ་)ཞེས་པ་དེ་སྙན་ངག་གི་ཐོག་ནས་བརྩམས་འགོ་བཙུགས།
བྱིས་པའི་དུས་ཀྱི་ཀྲུང་མཱ་གཞོན་པ་ཐོག་མར་ཨ་མས་འཚོ་སྐྱོང་གནང་སྟེ་
ཁྱིམ་ཚང་གི་སློབ་གསོ་ལེགས་པོ་ཐོབ་པས་ཕུལ་དུ་བྱུང་ཞིང་གཟུགས་སྟོབས་ཆེ་བ་
དང༌། བུད་མེད་ལ་ཆ་འཇོག་མི་བྱེད་པའི་ཨ་ ཕར་རྨོངས་ཤིང་འཇིགས་པར་
གྱུར། ཀྲུང་མཱ་རྒན་པར་ད་དུང་བྱིས་ཕྲུག་འགའ་ཞིག་ཡོད།
1828ལོ།
ཀྲུང་མཱ་རྒན་པ་ཧྲེང་ཏེ་ཉི་གྲོང་ཁྱེར་ཉེ་འདབས་ཀྱི་ཨ་མའི་ཁྱིམ་དུ་བསྡད་
ཅིང་། ཨ་མས་ཐ་མག་གི་ཚོང་ཁང་ཞིག་བཙུགས་ཡོད། ལོ་ན་གཞོན་པའི་ཟློས་
གར་རྩོམ་པ་པོ་དེས་རྒྱུན་དུ་ཨའོ་ཏེ་ཨུང་ཟློས་གར་ཁང་དུ་མཚན་མོ་སྐྱེལ་བ་དང་།
བུད་མེད་འཁྲབ་སྟོན་པར་བརྙས་རྐོ་བཞིན་རང་ཁྱིམ་གྱི་འགན་འཁྲི་རྣ་རྒྱབ་ཏུ་
དོར།
《ཧེང་ལི་སྐུ་ཕྲེང་གསུམ་པ་དང་ཁོང་ གི་ ཕོ་བྲང་》(1829ལོ་）ཞེས་པ་
ལེགས་གྲུབ་བྱུང་རྗེས་མི་ཚོས་ཀྲུང་མ་རྒན་པ་དང་། ཨུའེ་ཉི། ཡུས་གོ་བཅས་
359



མཉམ་པར་འཇོག་གི་ཡོད། གུང་རིམ་པའི་མི་དྲག་ཨའོ་ཨར་ལན་གྱིས་ཁོང་ལ་
ཕོ་བྲང་དཔེ་མཛོད་ཁང་གི་ལས་རོགས་ དོ་དམ་པའི་ལས་གནས་ཤིག་གནང་།
ཁེངས་པ་ཆེ་བའི་ན་གཞོན་ཟློས་གར་རྩོམ་པ་པོ་དེས་རང་གི་ཆུང་མ་དང་བྱིས་པ་
དོར་རྒྱུའི་སེམས་ ཐག་བཅད་དེ་མཁའ་རླུང་གཙང་བར་ཁ་གཡར་ནས་མ་བུ་
གཉིས་ཐཱ་ཞི་ཞེས་པའི་གྲོང་གསེབ་ཅིག་ཏུ་བསྐྱལ། འཚོ་བར་དཀའ་ངལ་ཇི་འདྲ་
ཆེ་ནའང་ཀྲུང་མཱ་གཞོན་པ་དེ་གར་འཚར་ལོངས་བྱུང་ཞིང་། སེམས་ནང་སྐྱེས་
སྟོབས་ཀྱི་ཤེས་རབ་ལྡན་པའི་ཨ་ཕར་དད་སྨོན་ཆེན་པོ་སྐྱེས།
1831ལོ།
ཀྲུང་མཱ་གཞོན་པས་ཨ་མ་དང་ལྷན་དུ་ཀྲུང་མཱ་རྒུན་པའི་ཟློས་གར་《ཨན་
ཏུང་ཉི་》ཞེས་པའི་ཐོག་མའི་འཁྲབ་སྟོན་ལ་གཟིགས། ཟློས་གར་དེའི་བུད་མེད་
འཁྲབ་སྟོན་པ་གཙོ་བོ་ནི་ཀྲུང་མཱ་རྒན་པའི་ཟུར་བསྟེན་ཆུང་མ་མཱ་ལེ་ • ཏོ་ཨར་ཝ་
ལི་ཡིན་ཞིང་། ཁྱད་དུ་འཕགས་པའི་ཁོང་མོའི་འཁྲབ་རྩལ་གྱིས་འཁྲབ་གཞུང་དེ་
ལེགས་གྲུབ་ཆེན་པོ་བྱུང་། ཐེངས་དེའི་འཁྲབ་སྟོན་ལ་གཟིགས་མཁན་གྲས་སུ་ད་
དུང་པའར་ཀྲ་ཁེ་དང་། ཀཱ་ཏི་ཨད། ཧྲེང་པོའོ་ཧྥུ། པེའར་ལི་ཨའོ་སི་སོགས་
ཀྱང་མཆིས།
ཟླ་3པའི་ཚེས་17ཉིན་ཀྲུང་མཱ་རྒན་པས་རང་ཕྲུག་ཁས་ལེན་བྱས།
ཟླ་4ཚེས་21ཉིན་ཁཱ་ ཐེ་ལིན་ ནཱས་ ཀྱང༌ རང་ཕྲུག་ ཁས་ ལེན་ བྱས་ ཤིང༌།
བྱིས་པ་འཚོ་སྐྱོང་གི་དབང་ཆ་ཐོབ་ཆེད་ཀྲུང་མཱ་ རྒན་ པ་འོང་སྐབས་ཀྲུང་མ་
གཞོན་པ་སྦ་བའམ་སྒེའུ་ཁུང་ནས་བྲོས་སུ་བཅུག མཐར་ཁྲིམས་རས་ཀྲུང་མཱ་
རྒན་པས་གསོ་དགོས་པའི་ཐག་གཅོད་བྱས་མོད། འོན་ཀྱང་སྐབས་དེར་ཀྲུང་མཱ་
རྒན་པ་པེའར་•ཁེ་ལེ་ཨར་སེ་མེར་དང་དབྱིངས་ཞུགས་པའི་སྒང་ཡིན་པས་ལོ་ན་
བདུན་ལ་སོན་པའི་ཀྲུང་མཱ་གཞོན་པ་ཞག་སྡོད་སློབ་གྲྭར་བསྐྱལ།
ཀྲུང་མཱ་གཞོན་པ་ཐོག་མར་ཧྲེང་རི་ནེ་ཝེ་ཡས་སྤུ་ཧྲན་གྱི་ཧྥུ་ཏི་ཨའེ་ཞག་
360



སྡོད་སློབ་གྲྭར་བསྐྱལ་བ་དང༌། དེ་རྗེས་པུའུ་ལང་ཧྲེ་ལམ་གྱི་ཧྲེང་ཝེ་ཁེ་ཐོ་ཞག་
སྡོད་སློབ་གྲྭར་བསྐྱལ། ཀྲུང་མཱ་གཞོན་པའི་དྲན་གསོའི་ནང་ཞག་སྡོད་སློབ་གྲྭ་དེ་
གཉིས་ཀྱི་འཚོ་བ་ནི་ཞེད་སྣང་ཧ་ཅང་ཆེ་བ་སྟེ། ཁོང་གི་མཇུག་མཐའི་བརྩམས་
སྒྲུང་《ཁེ་ལེ་མའང་སོའོ་ཡི་དོན་རྐྱེན་》ཞེས་པའི་ནང་ཁོང་དང་ཨ་མ་ཞལ་གྱེས་
སྐབས་ཀྱི་གདུང་བ་དང༌། ཞག་སྡོད་སློབ་གྲྭའི་ནང་སློབ་གྲོགས་ཚོས་བྱི་ཕྲུག་
དེར་མཐོང་ཆུང་དང་བརྙས་བཅོས་ཇི་ལྟར་བྱེད་པ་བརྗོད་ཡོད། །
《ཁེ་ལོ་ཏིའི་ཆུང་མ་》ཞེས་པའི་སྔོན་འགྲོའི་གཏམ་ནང་ཀྲུང་མཱ་གཞོན་པས་
ད་དུང་ཞག་ སྡོད་ སློབ་ གྲྭའི་ནང་དམའ་འབེབས་ མ་ བཟོད་ པར་ གཞན་དང་
འཛིང་རེས་ཐེངས་འགའ་རྒྱག་དགོས་བྱུང་བ་ཡང་བརྗོད་ཡོད། དུས་དེར་ན་
གཞོན་དེའི་གཤིས་ཀ་རིམ་བཞིན་འགྲུབ་པ་སྟེ། མི་གཞན་ལ་འཁོན་འཛིན་ཆེ་བ་
དང༌། སེམས་པ་ལྕི་བ། དོགས་པ་ཆེ་བ། སྨད་འཚོང་མར་སྐྱུག་བྲོ་བ་བཅས་
སོ། །
ཀྲུང་མཱ་རྒན་པར་ཟུར་བསྟེན་ཆུང་མ་མང་པོ་ཡོད་པ་ལས་དབྱི་ཏཱ་ - ཧྥེ་ལི་
ཨའེ་ཞེས་པར་རྗེས་སུ་ཀྲུང་མཱ་གཞོན་པས་“ང་རང་བྱིས་པའི་དུས་སུ་སྲས་མོ་དབྱི་
ཏཱ་གི་རྣམ་འགྱུར་ལ་བསྟུན་དགོས་པས་དོན་བྱ་མང་པོར་བཟོད་སྒོམ་བྱེད་དགོས་
ཀྱི་ཡོད་” ཅེས་བྲིས་ཡོད། འོན་ཀྱང་ཀྲུང་མཱ་གཞོན་པས་དེ་དུས་ཨ་ཕས་ཁོང་ལ་
གྲོགས་པོའི་མཛའ་སེམས་བཟུང་བ་ཡང་དྲན་པ་སྟེ། “ ཐོའར་ཐོ་ཉི་”ཞེས་པའི་
དབྱིན་ཇིའི་ཀོག་ཧྥེའེ་ཁང་དུ་ཀྲུང་མཱ་གཞོན་པ་སྔ་ས་ནས་ཁོང་གི་ཨ་ཕའི་གྲོགས་
པོ་ཚོ་དང་ངོ་ཤེས་པར་གྱུར་ཅིང་། དེ་དག་ནང་དེ་སྔ་ནཱ་པོ་ལུན་གྱི་ཟུར་བསྟེན་
ཆུང་མ་ཡིན་པའི་སྲས་མོ་ཅོག་ཀྲེ་དང༌། ལི་སེ་ཐེ། རྨེའུ་སས། ཧྥི་ལི་ཏེ་ལི་ཁེ་.
ལི་མེ་ཐེ་བཅས་མཆིས།
1839ལོ།
ཀྲུང་མ་གཞོན་པ་ལོ་བཅོ་ལྔར་སོན་ཞིང་། ཧྥེང་ཝེ་ཁེ་ཐོ་ཞིག་སྡོད་སློབ་གྲྭ་
361



ནས་བྲལ་ཉེར་མཆིས། 《ཁེ་ལོ་ཏེའི་ཆུང་མ་》ཞེས་པའི་སྔོན་འགྲོའི་གཏམ་ནང་
ཁོང་གིས་“ང་སླར་གཟུགས་པོ་མི་ལོངས་ལ། སློབ་སྦྱོང་བྱེད་མི་འདོད་པ་དང་།
རྒྱུན་པོ་ཡང་འགྱེད་མི་འདོད་” ཅེས་བརྗོད་ཡོད་ ཅིང་། ཁོང་ལྐོག་གྱུར་རིང་
ལུགས་ལ་བློ་གཏད་ཡོད་པར་གྱུར། །
ཀྲུང་མཱ་རྒན་པས་ཁོང་ཁྱིམ་དུ་མ་ཁྲིད་པར་སྤྱི་པའི་སྡོད་ཁང་ཞིག་ཏུ་བཀོད་
སྒྲིག་བྱས་པ་མ་ཟད། འགྲོ་སྦྱོང་སློབ་མའི་མིང་ཐོག་ནས་པོ་ཕང་སློབ་འབྲིང་
(དེང་ཁུང་ཏོ་སའེ་སློབ་འབྲིང་)དུ་བཏང༌། སློབ་གྲྭ་དེའི་སློབ་མ་མང་ཆེ་བ་རྩོམ་
རིག་ཐོག་འཆར་ཡན་རིང་ལུགས་ཀྱི་གྲུབ་མཐའ་འཛིན་པ་དང༌། ཆབ་སྲིད་ཐོག་
སྤྱི་མཐུན་གྱི་གྲུབ་མཐའ་འཛིན་ཞིང༌། ཀྲུང་མ་གཞོན་པས་དེ་གར་ལོ་གཉིས་
རིང་སློབ་སྦྱོང་བྱས།
1840ལོ།
ཀྲུང་མཱ་རྒན་པས་སྔ་ས་ནས་རང་གི་ཟུར་བསྟེན་ཆུང་མ་ཡིན་པའི་དབྱི་ཏཱ་.
ཧྥེ་ལི་ཨའེ་བག་མར་བསུས་པས་ཀྲུང་མཱ་གཞོན་པ་ཤིན་ཏུ་ཁྲོས། ཤཱ་ཏོ་པུ་ལི་ནི་
བཟའ་སྒྲིག་དཔང་མི་ཡིན་ཞིང་བཟའ་ཚོ་དེ་གཉིས་1846ལོར་ཁ་ཐོར། །
ད་ལྟ་ཀྲུང་མཱ་གཞོན་པ་ལུས་སྟོབས་ཆེ་ཞིང་ཕོ་ཉམས་དོད་པའི་གཞོན་ནུ་
ཞིག་ཏུ་གྱུར་མོད། ཁོ་པ་རང་ཉིད་ལ་སེམས་ཤུགས་མེད་པ་དང་། སློབ་འབྲིང་
གི་རྒྱུགས་ལེན་ནང་ཡིག་རྒྱུགས་ཀྱང་མ་འཕྲོད། འོན་ཀྱང་ཨ་ཕས་ཁོང་ལ་གཅེས་
པར་བྱེད་པ་སྟེ། དར་སོ་ཆེ་བའི་གྱོན་པ་གཡོགས་པ་དང༌། རྒྱུན་དུ་ཨང་ཐན་
ལམ་གྱི་རང་ཁྱིམ་དུ་འབོད་པ། ཁོང་ཁྲིད་ནས་མོང་མཱ་ཐེ་ཁྲོམ་ལམ་དུ་ཡོད་པའི་
གཞས་གཏམ་རྩལ་རྩེད་ཁང་དང་དབྱི་ཊ་ལིའི་མིའི་ཁྲོམ་ལམ་གྱི་སྣེ་མོར་ཡོད་པའི་
དབྱིན་ཇིའི་ཀོག་ཧྥེའེ་ཁང་དུ་སྐྱོད་པར་བྱེད། ཀྲུང་མཱ་གཞོན་པས་སྐབས་འགར་
ཀོག་ཧྥེའེ་ཁང་དུ་དབྱིན་ཇིའི་ཤུན་རིམ་པའི་མི་དྲག་པོའོ་ཨར་མེའར་སིའམ་ཡང་
ན་པའར་ཀྲ་ཁེ་དང་མཉམ་དུ་ཀོག་ཧྥེའེ་འཐུང་བ་དང༌། སྐབས་འགར་ཟུར་
362



བསྟེན་ཆུང་མའི་སྐོར་ལ་ཨ་ཕར་ཁ་ཏ་བསླབ་བྱ་བྱེད་བསམ་མོད། འོན་ཀྱང་ཨ་
ཕས་རྒྱུན་དུ་“ང་ཁྱེད་རང་གི་ཁ་ཏ་དང་ལེན་བྱེད་འདོད་མེད་.. ” ཅེས་ཉན་
པར་མི་བྱེད། །
ཕ་བུའི་བར་གྱི་འབྲེལ་བ་དེ་སྐབས་འགར་འཆམ་མཐུན་དེ་ཙམ་མེད་མོད།
འོན་ཀྱང་ ཀྲུང་མཱ་ གཞོན་ པས་ ཕྱོགས་ གཅིག་ནས་ ཨ་ ཕར་ ཁ་ ཏ་བྱེད་ པ་ དང༌།
ཕྱོགས་གཅིག་ནས་སྐྱིད་འདོད་ལས་གཡོལ་གྱི་ཨ་ཕའི་ཤུགས་རྐྱེན་ཕོག་སྟེ་འཛད་
མེད་རྒྱས་སྤྲོས་ཀྱི་འཚོ་བར་རིམ་བཞིན་འདྲིས་པར་གྱུར། ཕྱིས་སུ་ཁོང་གིས་རང་
ཉིད་“མ་བསྐྱལ་ཀ་མེད་”བྱུང་བའི་ཚུལ་མིན་སྲས་ཆུང་གི་འཚོ་བར་“ང་འཚོ་བ་
དེ་རིགས་སྐྱེལ་བ་ནི་དུས་བབ་ལ་བསྟུན་པ་དང་གཞན་ལ་ལད་མོ་བྱས་པ་ཡིན།
དེ་ནི་ལས་གང་ཡང་བྱ་རྒྱུ་མེད་པས་ཡིན་པ་ལས་ངའི་ཞེན་ཕྱོགས་མ་ཡིན་”ཞེས་
དག་སེལ་བྱས་ཡོད།
|་
1842ལོ།
ཀྲུང་མ་གཞོན་པ་ལོ་བཅོ་བརྒྱད་ལ་སོན་དུས་ཟུར་བསྟེན་ཆུང་མ་དང་པོ་དེ་
བྱུང། ཁོང་མོ་ནི་འབུར་བརྐོས་མཁས་ཅན་ཕུ་ལཱ་ཏི་ཨའེ་གི་ཆུང་མ་ཡིན་ཞིང་
ཤིན་ཏུ་མཛེས། ལོ་མང་འདས་རྗེས་ཁོང་མོ་《ཁེ་ལེ་མའང་སོའི་ཡི་དོན་རྐྱེན་》
ནང་གི་འཆལ་མོ་གདུག་རྩུབ་ཅན་དབྱི་སཱ་ཞེས་པའི་མ་དབྱིབས་སུ་གྱུར། ཁོང་
ལ་ཕོ་ཧྲེང་གི་སྤྱི་པའི་སྡོད་ཁང་ཞིག་ཡོད་ཅིང་། རྒྱུན་དུ་མཛེས་ལྗོངས་ཁུལ་དུ་
སྐྱོད་ཀྱིན་ཡོད། །
ལོ་དེའི་དབྱར་དུས་ཀྱི་ཉིན་ཞིག་ཁོང་ལ་ཉོ་ཚོང་སོའོ་ཡི་ཐང་ཆེན་དུ་ལུས་
ལ་རས་དཀར་གྱི་ཕྱུ་པ་གོན་པ་དང་། མགོ་བོར་དབྱི་ཊ་ལིའི་རྩྭ་ཞྭ་གོན་པའི་བུད་
མེད་མཛེས་མ་ཞིག་འཕྲད་པས་དེ་མུར་ཁོང་ཐོག་ཕོག་པ་ལྟར་དུ་གྱུར། བུད་
མེད་དེ་ནི་མཱ་ལེ་, ཏུ་ཕུ་ལའེ་ཞི་རེད།
མཱ་ལེ་- ཏུ་ཕུ་ལའེ་ཞི་ལོ་བཅོ་བརྒྱད་ལ་སོན་ཞིང་། ཏེ་ . ཀེ་ལཱ་མུང་ཞེས་
363



པའི་གུང་རིམ་པའི་མི་དྲག་གཞོན་ནུ་ཞིག་གིས་གསོ་གིན་ཡོད། ཁོང་མོའི་འཚོ་
བ་བག་མེད་རྒྱ་ཡན་ཡིན་པ་དང༌། ཟུར་བསྟེན་མང་ཞིང་འགའ་ཞིག་ནི་གྲགས་
ཅན་མི་སྣ་ཡང་རེད། ཁོང་མོས་རང་འདོད་ལྟར་ཁོ་ཚོ་འབོད་ཆོག་ལ་ཕྱིར་ཕུད་
ཀྱང་ཆོག རྟ་པའི་རོལ་རྩེད་ཁང་གི་ཚོགས་མི་ཚང་མས་ཁོང་མོའི་རེ་བ་དང་
ལེན་བྱེད། རྗེས་སུ་ཀྲུང་མཱ་གཞོན་པར་ཟློས་གར་ཁང་དང་། གླུ་དབྱངས་ཁང་།
འཆམ་སྐྱོད་གནས་བཅས་སུ་ཁོང་མོ་རྒྱུན་དུ་འཕྲད་མོད། འོན་ཀྱང་འཆལ་མོ་
དེའི་ཐུན་མིན་གྱི་རྣམ་པས་ཁོང་ལམ་སེང་འབྲེལ་བ་བྱེད་མ་ཕོད་པར་གྱུར།
1843ལོ། །
ཀྲུང་མཱ་རྒན་པ་ཧྲེང་དབྲེ་ཨར་མན་མཐོ་རིམ་ སྡོད་ཁང་ཁུལ་གྱི་མེ་ཏི་སྤྲོ་
ཁང་དུ་སྤོས། དེ་དུས་གཞི་ནས་ཁོང་གི་རིག་པའི་ཆུ་མིག་བརྡོལ་ཏེ་གྲགས་ཅན་
བརྩམས་ཆོས་ ཟམ་ མི་ ཆད་ པར་ ཐོན་ པ་ དང་། ཕྱོགས་ མཚུངས་ ཁོང་ དང་།
ཁོང་གི་དཔེ་སྐྲུན་པ། ཟུར་བསྟེན་ཆུང་མ། དེ་བཞིན་གསར་འགོད་པ་བཅས་
ཀྱི་བར་རྩོད་གཞི་ཡང་ཉིན་བཞིན་མང་དུ་སོང་། །
1844ལོ།
གཞས་གཏམ་རྩལ་རྩེད་ཁང་དུ་གཞི་ནས་ཀྲུང་མཱ་གཞོན་པ་དང་མཱ་ལེ་•ཏུ་
ཕུ་ལའེ་ཞི་ངོ་ཤེས་པར་གྱུར། དེ་དུས་མཱ་ལེ་• ཏུ་ཕུ་ལའེ་ཞི་ཡི་ཟུར་བསྟེན་ཁྱོ་བོ་ནི་
རྒྱུ་ནོར་གྱིས་ཕྱུག་པའི་རྡོ་རིམ་པའི་མི་དྲག་བགྲེས་སོང་ཏེ་- སི་ཐཱ་ཨུའེ་ཨར་པེ་ཀེ་
ཡིན་པ་དང་། མི་རིང་བར་ཀྲུང་མཱ་གཞོན་པ་མཱ་ལེ་， ཏུ་ཕུ་ལའེ་ཞིས་ཆེས་གཅེས་
པར་བྱེད་པའི་ཟུར་བསྟེན་སྙིང་སྡུག་ཏུ་གྱུར། ཀྲུང་མཱ་གཞོན་པས་གང་ས་གང་
དུ་བུ་ལོན་གཡར།
1845ལོ།
364



ལོ་དེའི་དབྱར་དུས་ཀྱི་ཉིན་ཞིག་ཀྲུང་མཱ་གཞོན་པ་དང་མཱ་ལེའི་བར་རྩོད་
རྙོག་བྱུང༌། མཱ་ལེ་འདས་རྗེས་ཀྱི་1884ལོར་ཐོན་པའི་གཤམ་གསལ་གྱི་ཡི་གེ་དེ་
ནི་ཕལ་ཆེར་ཁོ་གཉིས་བར་གྱི་སྒྲུང་གཏམ་དུམ་བུ་དེའི་དཔང་རྟགས་གཅིག་པུ་དེ་
ཡིན་ཡང་སྲིད། །
སྙིང་གྲོགས་མཱ་ལེ་ལགས། ངས་རང་གིས་རང་ལ་ཕྱུག་རྒན་ཞིག་ལྟར་ཁྱེད་
རང་ལ་དགའ་པོ་བྱེད་རྒྱུའི་རེ་བ་བྱེད་ཀྱི་ཡོད། ཡིན་ནའང་ང་སེམས་བསམ་
པས་བར་སྣང་ལ་རྟ་རྒྱུགས་ ཀྱང་དོན་དམ་པས་སྦར་མཐིལ་ལ་སོ་ཐེབས་ཀྱི་མི་
འདུག ཁྱེད་རང་གིས་ངས་སྤྲང་རྒན་ཞིག་ལྟར་ཁྱེད་རང་ལ་དགའ་པོ་བྱེད་རྒྱུའི་
རེ་བ་གནང་མོད། ང་ཅི་ཡང་མེད་པ་དེ་འདྲའང་མིན། འོ་ན་གཉིས་ཀས་ཕན་
ཚུན་བརྗེད་པ་གནང་དང་། དེ་ནི་ཁྱེད་རང་གི་ངོས་ནས་བཤད་ན་ཕལ་ཆེར་
གལ་ཆེན་པོ་གཏན་ནས་མིན་པའི་མིང་ཞིག་བརྗེད་པ་ཙམ་ཡིན་པ་དང༌། ངའི་
ངོས་ནས་ བཤད་ན་མངོན་འགྱུར་ཡོང་ཐབས་བྲལ་བའི་རྨི་ལམ་སྐྱིད་པོ་ཞིག་
བརྗེད་པ་རེད།
དུས་ཕྱིས་ཀྱི་ཟླ་ཤས་ནང་ལོ་ལཱ་ • ལུང་ཏའེ་སི་ཀྲུང་མཱ་རྒན་པའི་ཟུར་བསྟེན་
ཆུང་མར་གྱུར་བ་དང་། མཱ་ལེ་ནི་ལི་སི་ཐེ་ཡི་ཟུར་བསྟེན་ཆུང་མར་གྱུར།
1846ལོ།།
ཀྲུང་མཱ་ གཞོན་པས་མཱ་ལེ་བརྗེད་ ཐབས་བྱས་པ་མ་ཟད། རང་ཉིད་ལ་
དངུལ་ཕྲན་བུ་གསོག་རྩིས་བྱས། ཁོང་གིས་སྙན་ངག་འགའ་ཞིག་བརྩམས་ཏེ་
《ལང་ཚོའི་ནག་ཉེས་》ཞེས་པའི་དཔེ་དེབ་ཅིག་བཟོས་ཐོག་ཨ་ཕའི་དངུལ་བཏང་
ནས་དཔེ་སྐྲུན་བྱས་ཀྱང་དཔེ་དེབ་བཅུ་བཞི་ལས་བྲིན་མེད། དུས་མཚུངས་ཁོང་
གིས་《བུད་མེད་བཞི་དང་ནེ་ཙོ་ཞིག་གི་སྟེས་དབང་གི་ཐུག་འཕྲད་》ཅེས་པའི་
བརྩམས་སྒྲུང་ཐོག་མ་དེ་རྩོམ་རྩིས་བྱས། སྐབས་དེར་རྩོམ་འབྲིའི་ཆུ་ཀླུང་རྡོལ་
365



བཞིན་པའི་ཁོང་གི་ཨ་ཕས་《ཡོའོ་སཱས་ཧྲུའུ་ • པའར་སཱ་མོའོ་》ཞེས་པ་དེ་རྩོམ་
བཞིན་ཡོད། །
ཟླ་2ཚེས་3ཉིན་ནད་གཞིས་མནར་བའི་མཱ་ལེ་, ཏུ་ཕུ་ལའེ་ཞིས་ལུན་ཊོན་དུ་
གསང་བའི་ངང་རྡོ་རིམ་པའི་མི་དྲག་ཏེ་. པེ་ལི་ཀཱ་དང་གཉེན་སྒྲིག་བྱས། སྐྱེས་
པ་དེའི་རེ་བ་ནི་དུས་ཕྱིས་ཁོང་མོ་ཐ་ཤལ་གྱི་འཚོ་བ་དེ་རིགས་སྐྱེལ་མི་དགོས་པའི་
ཆེད་དུ་ཡིན་ཡང་སྲིད་མོད། འོན་ཀྱང་ལུན་ཊོན་ནས་ལོག་རྗེས་པཱ་ལིའི་མི་ཚོས་
ཁོང་མོ་སྔར་བཞིན་དེ་སྔའི་མི་དེ་རང་དུ་བརྩི་གིན་ཡོད།
རྗེས་སུ་ཁོང་མོས་སླར་པཱ་ཏེང་དུ་བསྐྱོད། ནད་གཞི་ཇེ་ལོད་དུ་སོང་བས་
སྐབས་དེར་སྐད་གྲགས་ཤིན་ཏུ་ཆེ་བའི་སྨན་པ་ཞིག་གི་སྨན་བཅོས་དང་ལེན་བྱས།
ཁོང་མོ་མཱ་ཏེ་ལའེ་ནཱ་ཁྲོམ་ལམ་གྱི་སྒོ་རྟགས་11ནང་དུ་སྤོས། ཧ་ལམ་ཁོང་
མོར་བལྟ་བར་ཡོང་མཁན་མེད། །
ཀྲུང་མཱ་གཞོན་པས་ཨ་ཕ་དང་ཨ་ཕའི་གྲོགས་པོ་གཉིས་ཀྱི་ཕེབས་རོགས་
ཞུས་ཏེ་སི་པན་ཡཱར་བསྐྱོད། །
1847ལོ།
ཟླ་1ཚེས་15ཉིན་ཀྲུང་མཱ་གཞོན་པས་སི་པན་ཡཱ་ནས་ཕྱིར་ལོག་བྱས་ཏེ་རེ་
ཞིག་མཱ་སཱས་སུ་ཨ་ཕའི་གྲོགས་པོ་ཡོའོ་སས་ཧྲུའུ་ • ཨའོ་ཐེ་ལང་གི་ཁྱིམ་དུ་བསྡད།
ཟླ་2ཚེས་3ཉིན་མཱ་ལེ་， ཏུ་ཕུ་ལའེ་ཞི་པཱ་ལིར་གྲོངས་ཏེ་མུང་མཱ་ཐེ་སྤྱི་པའི་
དུར་སར་སྦས། ཁོང་གི་པུར་སྒམ་ཐོག་ཇ་ཤིང་མེ་ཏོག་གིས་བཀང་མོད། དུར་
འཇུག་མཛད་སྒོར་ཞུགས་མཁན་མི་ཁ་ ཤས་ལས་མེད་པ་སྟེ། རྡོ་རིམ་པའི་མི་
དྲག་བགྲེས་སོང་ཏེ་. སི་ཐཱ་ཨུའི་ཨར་པེ་ཀེ་དང༌། རྡོ་རིམ་པའི་མི་དྲག་ཏེ་. པེ་ལི་
ཀཱ། ཁོང་མོའི་ཕ་ཡུལ་ནས་ཡོང་ཞིང་གང་ཡིན་མེ་ཤེས་པའི་གྲོགས་པོ་ཞིག དེ་
བཞིན་ཁོང་མོའི་གཡོག་མོ་བཅས་ཡིན།
ཟླ་2ཚེས་10ཉིན་ཀྲུང་མཱ་གཞོན་པ་པཱ་ལིར་འབྱོར་རྗེས་གནས་ཚུལ་དེ་ཤེས་
366



རྟོགས་བྱུང༌། །
མཱ་ལེའི་རྒྱུ་ནོར་ཕམ་ཚོང་རྒྱག་སྐབས་ཏི་ཀེང་སི་ཡང་བཞུགས་ཡོད།
ཟླ་2ཚེས་16ཉིན་མཱ་ལེའི་པུར་སྒམ་བསྔོགས་ཏེ་མུང་མེ་ཐེའི་སྤྱི་པའི་དུར་
སའི་རྟག་བརྟན་གྱི་གནས་ཤིག་ཏུ་སྤོས། རྔོ་རིམ་པའི་མི་དྲག་ཏེ་. པེ་ལི་ཀཱ་ཡིས་
ཀྲུང་མཱ་གཞོན་པར་ཡི་གེ་བསྐུར་ཏེ་པཱ་ལིར་དུར་འཇུག་གི་མཛད་སྒོ་བསྐྱར་མར་
ཞུགས་རྒྱུའི་རེ་བ་བཏོན་མིན་མི་ཤེས། །
དེ་དུས་ཀྲུང་མཱ་རྒན་པ་ལོ་རྒྱུས་ཟློས་གར་ཁང་གི་ཡོན་ཀྲང་ཡིན་ཞིང་། ཁོ་
པའི་ཅི་ཏུའུ་རི་བོའི་མཁར་རྫོང་ལ་མཛེས་བཅོས་བྱེད་བཞིན་ཡོད།
1848ལོ།
ཀྲུང་མཱ་གཞོན་པ་གཅིག་པུ་ཧྲེང་དབྲེ་འར་མན་རྟ་དཀར་མགྲོན་ཁང་དུ་
བསྡད་ནས་《མཱ་ལུང་ ལའེ་སེ་ཁོའོ་》བསྐྱར་ཀློག་བྱས་པ་དང་འབྲེལ་རང་གི་དྲན་
གསོར་གཞིགས་ཏེ་ཟླ་བ་གཅིག་ནང་《ཇ་ཤིང་མེ་ཏོག་མ་》བརྩམས། བརྩམས་
སྒྲུང་དེ་དཔེ་སྐུན་བྱས་མ་ཐག་གྲགས་འགུལ་ཆེན་པོ་བྱུང་། དེ་དུས་ཁོང་དགུང་
ལོ་ཉི་ཤུ་རྩ་བཞི་ཧྲིལ་པོར་སོན་མེད། །
ཀྲུང་མཱ་རྒན་པ་གསར་རྩོམ་གྱི་རྩེ་མོར་སོན་ཞིང༌། ཁོང་གི་ལོ་རྒྱུས་ཟློས་
གར་ཁང་ནང་སྡོད་གནས་སྟོང་པ་གཅིག་ཀྱང་ལུས་མེད།
གསར་བརྗེ་འགོ་ཚུགས་པས་ལོ་རྒྱུས་ཟློས་གར་ཁང་གི་སྒོ་འགྲམ་དུ་མིའི་
གྲིབ་མ་ཡང་མེད་དེ། མི་རྣམས་ཀྱི་འཆར་ཡན་རིང་ལུགས་ཀྱི་དགའ་སེམས་ཡལ་
བར་གྱུར། ཀྲུང་མཱ་གཞོན་པ་མིག་སྔའི་དོན་རྐྱེན་ལ་རེ་ཐག་ཆད་པ་དང་། ལམ་
ལུགས་རྙིང་པ་དྲན་པར་གྱུར། །
ཀྲུང་མཱ་རྒན་པ་ཆབ་སྲིད་ནང་ཞུགས་མོད། གྲུབ་འབྲས་གང་ཡང་མ་ཐོབ།
ཀྲུང་མཱ་གཞོན་པ་ནི་སྔར་བཞིན་འབད་པ་ལྷོད་མེད་ངང་ལས་ཀ་བྱེད་བཞིན་ཡོད་
པ་སྟེ། སྤྱི་ལོ་ 1848ལོ་ ནས་1852ལོ་ བར་ ཁོང་ གིས་ སྒྲུང༌ དེབ་ བཅུ་ གཉིས་
367



བརྩམས། སྒྲུང་དེབ་དེ་དག་ལ་བསམ་བཀོད་དངུལ་་ ཞིང་། ཁོང་སྒེར་གྱི་མི་
ཚེའི་ཉམས་མྱོང་དང་། དེ་དུས་དར་སོ་ཆེ་བའི་བསམ་བློ་ཟུང་འབྲེལ་བྱས་པ་
ཙམ་ཡིན།
1849ལོ།
སྒྲུང་དེབ་《བུད་མེད་ཅིག་གི་སྒྲུང་གཏམ་》དཔེ་སྐུན་བྱས།
1850ལོ།
སྒྲུང་དེབ་《ལོ་ན་ཉི་ཤུའི་ཚེ་སྲོག་》དང་《ཐེ་ལི་སི་ཏང་ · ལི་ • ལུའུ་དཔེ་
སྐྲུན་བྱས།
1851ལོ།
《ཇ་ཤིང་མེ་ཏོག་མ་》ལེགས་གྲུབ་བྱུང་བའི་ཤུགས་རྐྱེན་མ་ཉམས་པར་
གནས། མི་ལ་ལས་སྔ་ས་ནས་ཁོང་ལ་སྒྲུང་དེབ་དེ་གར་སྟེགས་ཐོག་ཕབ་རྒྱུའི་
སྐུལ་མ་བྱས་པས་ཁོང་གིས་ ཐོག་མར་ཁོང་དང་ཁོང་གི་ ཨ་ ཕའི་ གྲོགས་པོ་སྟེ།
བྱུང་རིམ་ཟློས་གར་རྩོམ་པ་པོ་ཨན་ཏུང་ཉི་• པེ་ཀེ་དང་ལྷན་དུ་བཅོས་སྒྲིག་བྱས།
འོན་ཀྱང་ཁོང་བཅོས་སྒྲིག་བརྩམས་ཆོས་ལ་བློ་མོས་མ་བྱུང་བར་རང་གཅིག་པུས་
བཅོས་སྒྲིག་བྱས་པ་མ་ཟད། དེ་ནས་བཟུང་ཁོང་གི་འཁྲབ་གཞུང་འབྲི་རྩལ་
མངོན་པར་གྱུར། ཁོང་གིས་བརྩམས་སྒྲུང་གི་ནང་དོན་མང་པོར་བཟོ་བཅོས་
བྱས་ཏེ་འཁྲབ་ལྔ་ཅན་གྱི་འཁྲབ་གཞུང་དུ་བསྒྱུར་པ་དང༌། འཁྲབ་གཞུང་གི་
ནང་དོན་ནི་འཆར་ཡན་རིང་ལུགས་ཡིན་མོད། འོན་ཀྱང་སྐད་ཆ་རྣམས་རྒྱུན་
སྤྱོད་འབའ་ཞིག་ཡིན། ཀྲུང་མ་གཞོན་པས་འཁྲབ་སྟོན་པ་འགའ་ཞིག་ཁོང་གི་
འཁྲབ་གཞུང་ཀློག་ཏུ་འཇུག་སྐབས་ཉན་མཁན་རྣམས་མིག་ཆུ་ཤོར། འོན་ཀྱང་
འཁྲབ་གཞུང་དེ་འཁྲབ་སྟོན་བྱ་རྒྱུར་དཀའ་ངལ་ཆེན་པོ་བྱུང་། སྐབས་དེར་ཀྲུང་
368



མཱ་རྒན་པར་རྙོག་དྲ་འཕྲད་དེ་སྔར་གོང་གི་བཅུ་ཆ་གཅིག་ཀྱང་མ་ཟིན་པའི་ཐོག་
ནས་ཁོང་གི་ཅི་ཏུའུ་རི་བོའི་མཁར་རྫོང་མ་བཙོངས་ཀ་མེད་བྱུང༌། །
ཀྲུང་མཱ་གཞོན་པར་སྟེས་དབང་དུ་ཤའོ་པང་གིས་ཅོག་ཀྲེ་ • སང་ལ་བྲིས་
པའི་ཡི་གེ་ལག་ཏུ་ཐོབ་སྟེ་ཡི་གེ་ཅོག་ཀྲེ་. སང་ལ་སྤྲད་པས་ཅོག་ཀྲེ་ • སང་གིས་ཡི་
གེ་དེ་དག་མེར་བསྲེགས་ཤིང་། དེ་ནས་བཟུང་ཀྲུང་མཱ་གཞོན་པ་དང་མཛའ་
མཐུན་ཟབ་པར་གྱུར།
ལོ་དེར་ཀྲུང་མཱ་གཞོན་པས་ད་དུང་《འགྱུར་མེད་སྟོབས་ལྡན་གྱི་མི་གསུམ་》
ཞེས་པ་དང་། 《ཏི་ཨན་ནཱ་ ཏེ་. ལི་སི་》ཞེས་པ། 《གདོན་འདྲེ་》ཞེས་པའི་སྒྲུང་
དེབ་གསུམ་བརྩམས།།
དཔྱིད་ཀར་གླུ་གར་ཁང་གི་སྦྱིན་བདག་གིས་《ཇ་ཤིང་མེ་ཏོག་མ་》དང་
ལེན་བྱ་རྩིས་བྱས་ཀྱང་ནང་སྲིད་པུའུ་ཀྲང་ཧྥུ་ཁེས་《ཇ་ཤིང་མེ་ཏོག་མ་》ནི་སྲོལ་
བཟང་གཏོར་བཤིག་གཏོང་མཁན་ཡིན་པའི་ངོས་འཛིན་བྱས་ཏེ་འཁྲབ་སྟོན་
བྱས་མི་ཆོག་པའི་བཀའ་བཏང་། ཀྲུང་མ་གཞོན་པ་དཔལ་འབྱོར་ཐད་དཀའ་
ངལ་འཕྲད་དེ་སླར་ཨ་མ་དང་མཉམ་དུ་འཚོ་བ་བསྐྱལ་དགོས་བྱུང་། ཁོང་གིས་
མོའོ་ནའེ་བརྒྱུད་འཁྲབ་གཞུང་དེ་སྐབས་དེའི་སྤྱི་མཐུན་རྒྱལ་ཁབ་ཀྱི་ཙུང་ཐུང་
ལུའུ་དབྱི་• པོ་ནཱ་པཱ་ལ་ཕུལ། དབང་འཛིན་པས་ཞིབ་བཤེར་ཨུ་ཡོན་ལྷན་ཁང་
ཞིག་བཙུགས་ཤིང་། ཨུ་ཡོན་ནང་ཀྲུའུ་ཨར་• ཡཱ་ནན་དང་། ལའེ་ཨུང་• ཀཱ་སི་
ལང་། ཨའེ་མིར་ • ཨའོ་ཅི་ཨའེ་སོགས་མཆིས། ཞིབ་བཤེར་བྱས་པའི་འབྲས་
བུར་འཁྲབ་གཞུང་དེས་སྲོལ་བཟང་ལ་མི་གནོད་པའི་ངོས་འཛིན་བྱས། ཟླ་
12པར་ལུའུ་དབྱི་. ནཱ་པོ་ལུན་གྱིས་དམག་དོན་སྲིད་འགྱུར་གྱི་དུས་ཟིང་བསླངས་
ཏེ་དམག་དོན་སྒེར་བཟུང་བཙུགས་ ཤིང་། ཀྲུང་མ་རྒན་པ་པུའུ་ལུ་ སེའར་དུ་
ཡུལ་བྱོལ་བྱེད་དགོས་བྱུང་། མོའོ་ནའེ་ནང་སྲིད་པུའུ་ཀྲང་དུ་བསྐོས་པ་དང་།
འཁྲབ་གཞུང་《ཇ་ཤིང་མེ་ཏོག་མ་》འཁྲབ་སྟོན་བྱས་ཆོག་པའི་ཆོག་མཆན་ཐོབ།
369



1852ལོ།
ཟླ་2ཚེས་2ཉིན་《ཇ་ཤིང་མེ་ཏོག་མ་》ཐོག་མར་གཞས་གཏམ རྩ ་ ་ རྩེད་
ཁང་དུ་འཁྲབ་སྟོན་བྱས། ལྕམ་ཏོ་ཧྲེས་མཱ་ཀེ་ལེ་ཐེ་འཁྲབ་སྟེ་ལེགས་གྲུབ་བླ་ན་
མེད་པ་བྱུང༌། ཐེངས་དེའི་འཁྲབ་སྟོན་དེ་དུས་རབས་དེའི་ཟློས་གར་ལས་རིགས་
ཀྱི་གལ་ཆེའི་དོན་ཆེན་ཞིག་ཏུ་གྱུར་ཅིང༌། དབྱི་ཊ་ལིའི་དབྱངས་རྩོམ་མཁས་པ་
ཨུའེ་ཨར་ཏི་ཡང་སྐབས་དེའི་གཟིགས་མོ་བའི་གྲས་སུ་ མཆིས། ཕྱིས་སུ་སླར་
གྲགས་ཅན་འཁྲབ་སྟོན་པ་མང་པོས་ཇ་ཤིང་མེ་ཏོག་མ་འཁྲབ། ཀྲུང་མཱ་གཞོན་
པས་ཨ་ ཕར་“བླ་ན་མེད་པའི་ལེགས་གྲུབ་བྱུང་སོང་། དེ་ནི་ང་ཁྱེད་རང་གི་
བརྩམས་ཆོས་ཀྱི་ཐོག་མའི་འཁྲབ་སྟོན་ལ་ཞུགས་པ་དང་མཚུངས་” ཞེས་ཏར་
འཕྲིན་བཏང་བས་ཨ་ ཕས་ལམ་སེང་“ ངའི་བརྩམས་ཆོས་ལེགས་ཤོས་ནི་ཁྱེད་
རང་རེད”ཅེས་ཏར་ལན་བསློགས། 《ཇ་ ཤིང་མེ་ཏོག་མའི་》 བླ་ན་མེད་པའི་
ལེགས་གྲུབ་ཡུན་རིང་ཀྲུང་མ་གཞོན་པ་དང་འབྲེལ་ཞིང༌། དེ་ལས་ཐོབ་པའི་
གཟི་བརྗིད་ཀྱིས་ཐ་ན་ཨ་ཕ་ཡང་ཉམས་ཉེས་པར་གྱུར། རྗེས་སུ་ཁོང་གིས་ཁྱོན་
འཁྲབ་གཞུང་བཅུ་དྲུག་བརྩམས། འཁྲབ་གཞུང་དེ་དག་ནང་ཀུན་སྤྱོད་རིག་པ་
བ་ཞིག་གི་ཆ་ནས་རྒོལ་རྡུང་གི་མདུང་རྩེ་བུད་མེད་དང་། རྒྱུ་དངུལ། རུལ་
སུངས་བཅས་ལ་གཏད།
ལོ་དེར་《ཏི་ཨན་ནཱ་• ཏེ་ .ལི་སི་》འཁྲབ་གཞུང་དུ་བཅོས་སྒྲིག་བྱས།
1853ལོ།
《བརྩམས་སྒྲུང་འབྲིང་ཐུང་ཕྱོགས་སྒྲིག་》དཔེ་སྐྲུན་བྱས།
དབྱི་ཊ་ལིའི་དབྱངས་རྩོམ་མཁས་པ་ཨུའེ་ཨར་ཏི་དང་རྩོམ་པ་པོ་ཕི་ཨཱ་ཨུའེ་
ཡིས་བཅོས་སྒྲིག་བྱས་པའི་གླུ་དབྱངས་ཟློས་གར་《ལཱ་ཐེ་ལཱ་ཨུའེ་ཨཱ་ཐཱ་》(དེ་ནི་
《ཇ་ཤིང་མེ་ཏོག་མ་》སྟེ། འཁྲབ་གཞུང་ནང་གི་མི་སྣའི་མིང་ལ་འགྱུར་བ་བཏང་
ཡོད་)དབུའེ་ཉི་སི་ཡི་ཧྥེ་ཉི་སི་ཟློས་གར་ཁང་དུ་འཁྲབ་སྟོན་བྱས། འོན་ཀྱང་མི་
370



རྣམས་ཀྱི་དོ་སྣང་མ་ཐོབ་ཅིང་ཐེངས་བཅུ་ལས་འཁྲབ་སྟོན་བྱས་མེད།
，
1854ལོ།
་ སྒྲུང་དེབ་《ལྕམ་མུ་ཏིག་》དཔེ་སྐྲུན་བྱས།
ཟླ་5ཚེས་6ཉིན་དབུའེ་ཉི་སིའི་ཧྲེང་པེ་ནེ་ཏེ་ཐོ་ཟློས་གར་ཁང་དུ་《ལཱ་ཐེ་ལཱ་
ཨུའེ་ཨཱ་ཐཱ་》བསྐྱར་འཁྲབ་བྱས་པར་བླ་ན་མེད་པའི་ལེགས་གྲུབ་བྱུང་།
1855ལོ། །
དངོས་ཡོད་རིང་ལུགས་ཀྱི་འཁྲབ་གཞུང་《མཐོ་རིམ་སྤྱི་ཚོགས་ཀྱི་ཕྱེད་ཀ་》
དཔེ་སྐྲུན་བྱས་ཏེ་འཆར་ཡན་རིང་ལུགས་དང་འབྲེལ་ཐག་བཅད། འོན་ཀྱང་
ཆེད་མངགས་ཀུན་སྤྱོད་ལ་དང་དོད་བྱེད་པའི་རྩོམ་པ་པོ་དེ་གཉེན་སྒྲིག་བྱས་ཟིན་
པའི་བུད་མེད་ནཱ་ཏི་ཡཱ་ • ཁེ་ནོ་ལིན་ལ་སྨྱོ་བ་ལྟར་དགའ་བར་གྱུར། ཁོང་མོ་ནི་
རྒྱལ་སྲས་ནེ་ལི་ཧྲེ་ཅི་ནཱ་ཡི་ལྕམ་ཡིན། ཀྲུང་མཱ་གཞོན་པས་1861ལོར་ཅོག་ཀྲེ་.
སང་ལ་བྲིས་པའི་ཡི་གེའི་ནང་རྒྱལ་སྲས་ཀྱི་ལྕམ་དེ་ནི་“སྤྱན་ཟུང་སྔོ་བའི་ཉ་མོ་
མཛེས་མ་”དང་འདྲ་ཞིང་། “ངས་ག་དུས་ཡིན་ཡང་ལྷ་མོ་ཞིག་ལ་དགའ་པོ་བྱེད་
པ་ལྟར་ཁོང་མོར་དགའ་པོ་བྱེད་རྒྱུའི་གྲ་སྒྲིག་བྱས་ཟིན་ལ། ག་དུས་ཡིན་ཡང་
གཅན་གཟན་ཞིག་གསོད་པ་ལྟར་ཁོང་མོ་གསོད་རྒྱུའི་གྲ་སྒྲིག་ཀྱང་བྱས་ཟིན་”
ཞེས་བརྗོད་ཡོད།
1856ལོ།
《ལཱ་ཐེ་ལཱ་ཨུའེ་ཨཱ་ཐཱ》ལུན་ཊོན་དང་ཉིའུ་ཡོལ་དུ་འཁྲབ་སྟོན་བྱས།
1857ལོ།
འཁྲབ་གཞུང་《གསེར་དངུལ་གྱི་གནད་དོན་》དཔེ་སྐྲུན་བྱས།
371



1858ལོ་—1859ལོ།
ཁོང་དང་ཨ་ཕའི་འབྲེལ་བས་བློ་སྒོ་ཕྱེ་སྟེ་《བྱི་ཕྲུག་》དང་《འདོ་མེད་ཀྱི་ཨ་
ཕ་》ཞེས་པའི་འཁྲབ་གཞུང་གཉིས་དཔེ་སྐྲུན་བྱས་པ་ལེགས་གྲུབ་བྱུང༌།
1860ལོ།
ཟླ་12ཚེས་20ཉིན་རྒྱལ་སྲས་ནེ་ལི་ཧྲི་ཅི་ནཱ་ཡི་ལྕམ་ལ་ཕྲུ་གུ་བུ་མོ་ཞིག་སྐྱེས་
ཤིང་མིང་ལ་ཁོའོ་ལེ་ཐེ་ཞེས་བཏགས། དེ་ནི་ཀྲུང་མཱ་གཱཞོན་པའི་བྱིས་ཕྲུག་ཡིན།
1864ལོ།
ཅོག་ཀྲེ་• སང་གི་བཀྲ་མི་ཤིས་པའི་གཉེན་སྒྲིག་གིས་རིག་སྒོ་བྱེ་སྟེ་《བུད་
མེད་ཚོའི་གྲོགས་པོ་》ཞེས་པ་དེ་བརྩམས། འོན་ཀྱང་འཁྲབ་གཞུང་དེར་ཁ་རྡུང་
ཕོག་སྟེ་སྐབས་ཤིག་ཀྲུང་མཱ་གཞོན་པ་གར་སྟེགས་ལས་བྲལ་དགོས་བྱུང་། ཨ་ཕ་
དང་ལྷན་དུ་ནཱ་པོ་ལེ་སིར་སྐྱོད་སྐབས་ཀླད་རྩ་ཉམས་པའི་ནད་ཚབས་ཆེན་ཕོག
མི་ལ་ལས་ཁོང་གཟིམ་ཆུང་གི་ས་སྟེང་དུ་པུས་མོ་བཙུགས་ནས་བསམ་བློ་མང་པོ་
གཏོང་བ་མཐོང་བ་དང་། ཁོང་གི་སེམས་སུ་ཉེ་འགྲམ་གྱི་ཁང་པའི་ནང་ཉལ་
ཡོད་པའི་ཨ་ཕ་སྐེ་བཙིར་བཏང་ནས་གསོད་འདོད་སྐྱེས།
རྒྱལ་སྲས་ནེ་ལི་ཧྲེ་ཅི་ནཱ་གྲོངས་པས་ཀྲུང་མཱ་གཞོན་པས་ཁོང་གི་ལྕམ་བག་
མར་བསུས། ཁོ་གཉིས་ཀྱི་བུ་མོ་ཁོའོ་ལེ་ཐེ་ལོ་ལྔ་ལ་སོན་སྐབས་ནས་ཧྥ་རན་སི་
དང༌། ཨུ་རུ་སུ། འཇར་མན་བཅས་ཀྱི་སྐད་ཤོད་ཐུབ་པར་གྱུར།
《ལཱ་ཐེ་ལཱ་ཨུའེ་ཨཱ་ ཐཱ་》ཡི་མིང་《ཨུའེ་ཨའོ་ལེ་ཐཱ་》ཞེས་པར་བསྒྱུར་ཏེ་པཱ་
ལིར་འཁྲབ་སྟོན་བྱས་པ་དང་། དུས་ཕྱིས་མིང་དེ་གཉིས་རེས་མོས་ཀྱིས་སྤྱད་
པའམ་གཙོ་ཕལ་གྱིས་མཉམ་སྤྱོད་བྱས།
372



ས
1866ལོ།
“མིག་ཟུང་སྔོ་བའི་ཉ་མོ་མཛེས་མ་”དང་གཉེན་སྒྲིག་བྱས་ཀྱང་བཀྲ་ཤིས་
པ་མ་བྱུང་བ་སྟེ། ནཱ་ཏི་ཡ་རྒྱུན་དུ་ན་བ་མ་ཟད། ཕྲག་དོག་ཆེ་བ་དང༌། ཁྱིམ་
ལས་བྱེད་མི་ཐུབ། དེ་དུས་ཀྲུང་མཱ་ཚང་ཕྲ་ཞིར་བསྡད་ཡོད་ཅིང་། རྒྱུན་དུ་ཏི་
ཨའེ་ཕུའི་ཉེ་འགྲམ་གྱི་ཕུ་ནུང་ཞེས་པར་འགྲོ་གིན་ཡོད། དེ་གར་ཀྲུང་མ་གཞོན་
པས་སྤྲོ་ཁང་གཉིས་ཉོས་པ་དང༌། དེའི་ནང་ཅོག་ཀྲེ་ • སང་ལ་སྣེ་ལེན་ཞུས།
མཐར་ཀྲུང་མཱ་རྒན་པ་ཡང་གནས་དེར་གྲོངས། །
མཇུག་མཐའི་སྒྲུང་དེབ་《ཁེ་ལེ་མའང་སོའོ་ཡི་དོན་རྐྱེན་》དཔེ་སྐྲུན་བྱས།
གང་དེའི་བློ་ཁོག་ཆེ་བའི་དངོས་ཡོད་རིང་ལུགས་ལ་གདེང་འཇོག་བཟང་པོ་ཐོབ་
ཅིང༌། སྒྲུང་དེབ་ནང་གི་མི་སྣ་གཙོ་བོས་རང་གི་ཆུང་མ་དམར་གསོད་བཏང་
ཡོད། །
ལོ་དེར་སྤེལ་བའི་འཁྲབ་གཞུང་《ལྕམ་ཨའོ་ལི་ལེ་ཡི་ལྟ་ཚུལ་》(ཅོག་ཀྲེ་.
སང་གི་ཤུགས་རྐྱེན་ཕོག་ཡོད་)ནང་བློ་རྒྱ་ཆེ་བའི་ཨ་མ་ཞིག་གིས་རང་ཉིད་ཀྱི་བུ་
ལམ་ནོར་ལྡོག་ཤེས་ཐུབ་པ་དང་། བྱི་ཕྲུག་ཅིག་ཡོད་པའི་གཞོན་ནུ་མ་ཞིག་ཆུང་
མར་བླངས་ཆོག་པའི་མོས་མཐུན་བྱས་པ་བཀོད་འབྲི་བྱས་ཡོད།
1867ལོ།
ཀྲུང་མཱ་གཞན་པའི་བུ་མོ་གཉིས་པའམ་མཇུག་མཐའི་བུ་མོ་ཡཱ་ཉི་ནཱ་ - ཀྲུང་
མཱ་སྐྱེས། ཁོང་ལ་ཕྲུ་གུ་བུ་མ་བྱུང་བས་བློ་ཕངས་པར་གྱུར་ཏེ་བུ་མོར་ཡུ་ནོ་ཞེས་
བུའི་མིང་ནས་འབོད་པར་བྱེད། རྗེས་སུ་ཡཱ་ཉི་ནཱ་ རྒྱུས་རིག་ང་་མ་ཁས་ ་ ཅན་
ཨའེ་ཨར་ནེ་སི་ཐེ་ཏོ་ཐེ་ལི་ཧྥོའི་མནའ་མར་སོང་ཞིང་་ ་༌་་༌་༌་ཇ་ཤིང་རྩེ་ེ་ཏོག་
མར་ཕུལ་བའི་སྐེ་ཕྲུག་དེ་ཡུན་རིང་བཏགས། ཁོང་ཚོ་)43ར ་གྲོངས།
ཟླ་8ཚེས་7ཉིན་ཀྲུང་མཱ་གཙོན་པ་ ང་ ཤུན་རིམ་ ངའི་ང པོན་གནས་ཀྱི་གཟི་
བརྗིད་རྟགས་མ་(1888ལོར་འུན་རེ རུ་་གསམ་པའི་ད པོན་གནས་ཀྱི་གཟི་བརྗིད་
，
，
པ
}
1
373



རྟགས་མ་)ཐོབ། དེ་ནས་བཟུང་ཁོང་རྒྱུན་དུ་ཐེ་ནེ་དང༌། ཀུང་ཀུར་སྤུན་རྒན་
གཞོན། ལི་ནེ་སོགས་གྲགས་ཅན་རིག་གནས་པ་དང་ལྷན་དུ་ལྕམ་ཡཱ་ནཱ་ - ཏེ་ཏོ་
པེ་དང༌། ཨའོ་པེར་ནུ། བཙུན་མོ་མཱ་ཏི་ཐེ་བཅས་ཀྱི་བྱེད་སྒོར་ཞུགས་ཤིང་།
བློ་གཤོགས་ཆེ་བའི་ཉམས་འགྱུར་དང་སྤྱང་གྲུང་དོད་པའི་གཏམ་གླེང་གིས་ཁོང་
ལ་གང་ས་གང་དུ་དགའ་བསུ་ཐོབ།
1868ལོ།
ཟླ་10ཚེས་22ཉིན་ཀྲུང་མ་གཞོན་པའི་ཨ་མ་གྲོངས།
1870ལོ།
ཀྲུང་མཱ་རྒན་པ་གྲོངས། བུའི་གྲུབ་འབྲས་ཀྱིས་ཁོང་གི་གཟི་བརྗིད་ཅུང་
ཉམས་པར་གྱུར། ཀྲུང་མཱ་གཞོན་པས་རང་ཉིད་ནི་དུས་རབས་དེའི་རླབས་ཆེ་
ཤོས་ཀྱི་རྩོམ་པ་པོ་དང་། འབྱོར་ལྡན་གྲལ་རིམ་གྱི་ཀུན་སྤྱོད་སྲུང་སྐྱོབ་པ་ཡིན་པ་
རང་ཁས་རང་ལེན་བྱས། ལོ་དེར་སྤེལ་ཞིང་བུད་མེད་ལ་ཁ་རྡུང་གཏོང་བའི་《ཁེ་
ལོ་ཏེའི་ཆུང་མ་》ཞེས་པར་ཨའེ་མིར་. ཏེ་ ཅི་ལར་ཏན་དང་ཨའེ་མིར་. ཛོའོ་ལཱ་
སོགས་ཀྱི་རྒོལ་རྡུང་དྲག་པོ་ཕོག
1871ལོ། །
འཁྲབ་གཞུང་《གཉེན་སྟོན་ལ་ཐེངས་ཤིག་ཞུགས་པ་》ཞེས་པ་དང་《སྲས་
མོ་ཅོག་ཀྲེ་》ཞེས་པ་དཔེ་སྐྲུན་བྱས།
1872ལོ།
《སྐུ་ཞབས་ཨའར་ཧྥུང་སི་》ཞེས་པ་ལེགས་གྲུབ་བྱུང་ཞིང་། འཁྲབ་གཞུང་
དེས་བུད་མེད་ཁྲོད་ཀྱི་ཁོང་གི་གཟུགས་བརྙན་ཅུང་ལེགས་སུ་སོང་།
374



ཀྲུང་མཱ་གཞོན་པས་རྒོལ་རྡུང་རང་བཞིན་གྱི་རྩོམ་ཡིག་《བུད་མེད་ལ་རིམ་
བཞིན་བཅིངས་འགྲོལ་ཐོབ་རྒྱུའི་ཆེད་དུ་》ཞེས་པ་ཞིག་སྤེལ་ཏེ་བུད་མེད་ལ་སྐྱེས་
པ་དང་འདྲ་བར་ཆབ་སྲིད་ཀྱི་དབང་ཆ་ཐོབ་དགོས་པ་བརྗོད་མོད། འོན་ཀྱང་
ཁྱིམ་ནང་དུ་སྔར་བཞིན་སྐྱེས་པར་བརྩི་བཀུར་ཞུ་དགོས་པ་བརྗོད་ཡོད།
ཧྥ་རན་སིའི་སློབ་གྲྭ་ཆེན་མོས་ཀྲུང་མ་གཞོན་པས་སྙན་ངག་པ་དང་འཁྲབ་
གཞུང་རྩོམ་པ་པོ་ ཕི་ཨེར་ · ལི་པོ་ལུན་(1785—1873）གྱི་གོ་གནས་འཛིན་
རྒྱུའི་མིང་འདོན་བྱས།
1875ལོ། །
ཟླ་2ཚེས་11ཉིན་ཀྲུང་མཱ་གཞོན་པ་ཧྥ་རན་སིའི་སློབ་གྲྭ་ཆེན་མོའི་ཡོན་ཧྲེར་
བསྡུས། ཁོང་གིས་ཨ་ ཕར་གུས་ཚུལ་མཚོན་པ་དང་། པའོ་ཨར་ . པུ་ཨར་རེ་
དང་མོའོ་པོ་སང་ལ་བརྩི་མཐོང་བྱེད།
L
，
18721880ལོ།
1872ལོར་ཁོང་གིས་《ཛ་ཤིང་མེ་ཏོག་མ་》ལ་བཟོ་བཅོས་བྱས། རྗེས་སུ་
བརྩམས་སྒྲུང་ཐུང་ངུ་དང༌། ཚན་ཉིད་རིག་པ་དང་སྤྱི་ཚོགས་ཀྱི་གནད་དོན་
སྐོར་གྱི་མྱོང་ཚོར་འགའ་ཞིག་བྲིས། དེ་དག་ནང་གལ་ཆེ་བ་ནི་《ཀེ་ཏེའི་ཧྥུ་ཧྲེ་
ཏེ་》ཞེས་པའི་སྔོན་འགྲོའི་གཏམ་(1873ལོ་》དང་། 《ཆོས་པ་ཕུ་ལའེ་ཧྥུ་ཡི་མཱ་
ནུའུ་》(1875ལོ་)ཡིན་ཞིང་། ད་དུང་《ལའེ་ཨུང་• ཐོའ ར་སི་ཐའེ་གི་གཤིས་
ངན་》ཞེས་པ་ཞིག་ཀྱང་བྲིས།
1876ལོར་འཁྲབ་གཞུང་《ཕྱི་རྒྱལ་གྱི་བུད་མེད་》ཅེས་པ་དཔེ་སྐྲུན་བྱས།
1880ལོ་ནས་བཟུང་ཀྲུང་མཱ་གཞོན་པས་རྩོམ་རིག་ལ་གཟབ་ནན་གྱི་རྣམ་
འགྱུར་བཟུང་། ཁོང་གི་ཐུགས་སུ་རང་ཉིད་ཀྱི་བརྩམས་ཆོས་ནང་ནས་ “ ཨ་ཕ་
དང་བྱི་ཕྲུག་གི་འབྲེལ་བ”དང་། “བྱི་ཕྲུག་གི་ཤུལ་འཛིན་དབང་ཆ་” ལྷག་དོན་
375 ་



“གཉེན་ཐོར་གྱི་གནད་དོན་” སོགས་ཁྲིམས་སྲོལ་འགའ་ཞིག་ཕྱོགས་སྡོམ་ཐུབ་རེ་
བྱས། 《གཉེན་ཐོར་གྱི་ཁྲིམས་ལུགས་》དེ་ཧྥ་རན་སིའི་གསར་བརྗེ་ཆེན་པོའི་
སྐབས་སུ་གཏན་འབེབས་བྱས་པ་དང༌། བཙན་རྒྱལ་དང་པོའི་དུས་མཇུག་ཏུ་
རྩིས་མེད་དུ་བཏང་ཡང་ཀྲུང་མཱ་ གཞོན་ པ་ སོགས་ཀྱིས་འབད་བརྩོན་བྱས་པ་
བརྒྱུད་1884ལོར་གཉེན་ཐོར་ཁྲིམས་ལུགས་སླར་གཏན་འབེབས་བྱས། ཀྲུང་མཱ་
གཞོན་པའི་བུ་མོ་རྒན་པ་ཁོའོ་ལེ་ཐེས་ཁྲིམས་ལུགས་དེར་བརྟེན་ནས་1892ལོར་
ཁྱོ་བོ་ལི་ཕུ་མན་དང་གཉེན་ཐོར་བྱས།
1881ལོ། .
འཁྲབ་གཞུང་《བཙུན་མོ་པཱ་ཀེ་ཏེ་》དཔེ་སྐྲུན་བྱས་པ་ཕམ་ཉེས་སུ་གྱུར།
1885ལོ།
འཁྲབ་གཞུང་《རྡོ་ལང་ཞི་རུང་》དཔེ་སྐྲུན་བྱས།
i– i/
1889ལོ།
ཀྲུང་མ་གཞོན་པས་《ལག་པ་》ཞེས་པའི་རྩོམ་ཡིག་ཅིག་བྲིས་ཏེ་རང་ཉིད་
མོ་རྩིས་དང་ལག་རིས་བལྟ་རྒྱུར་ཞེན་པ་ཐོག་མར་ཡོངས་བསྒྲགས་བྱས། ཁོང་
དང་སྐབས་དེར་སྐད་གྲགས་ཡོད་པའི་ལག་རིས་ལྟ་མཁན་པཱ་ལོར་དང་། ལྕམ་
ཏེ་. ཐེ་ལེའི་བར་འགྲོ་འོང་ཟབ་མོ་ཡོད། 1895ལོའི་ཟླ་9ཚེས་17ཉིན་ཁོང་གིས་
བུ་མོ་ཡཱ་ཉི་ནཱ་ལ་བསྐུར་བའི་ཡི་གེ་ཞིག་གི་ནང་ནས་ཚེ་མཇུག་གི་ཀྲུང་མཱ་གཞོན་པ་
ནི་ལྐོག་ གྱུར་རིག་པ་དང་ལས་དབང་སྨྲ་བར་ཞེན་དད་ཡོད་པ་ཞིག་ཡིན་པ་
མཐོང་ཐུབ། མཇུག་མཐའི་དུས་ཚོད་ནང་ཁོང་ཀུན་རྫོབ་ཀྱི་ལྐོག་གྱུར་རིང་
ལུགས་པར་གྱུར། །
376



1895ལོ།
ཟླ་4ཚེས་2ཉིན་ཆུང་མ་ གྲོངས་ཏེ་ནཱ་ཡེ་རུ་ ཨ་མ་དང་ལྷན་དུ་དུར་ཁུང་
གཅིག་ནང་སྦས།
ཟླ་6ཚེས་26ཉིན་ཀྲུང་མཱ་གཞོན་པས་རང་ཉིད་ལས་ལོ་བཞི་བཅུས་གཞོན་
པའི་ཨང་ལི་ཨེ་ཐེ་• ལི་ཉི་ཨའེ་བག་མར་བསུས། ཁོང་མོ་ནི་རི་མོ་མཁས་ཅན་ཧྥེ་
ལི་ཁེ་སི་• ཨེ་སི་ཁཱ་ཐེ་ཨའེ་ཡི་ཆུང་མ་སྔ་མ་ཡིན།
ཟླ་7ཚེས་27ཉིན་ཁོང་གིས་ཁ་ཆེམས་ཡི་གེ་བཞག་
ཟླ་11ཚེས་27ཉིན་ཀྲུང་མ་གཞོན་པ་མའར་ལི་• ལེ་ལུ་ཝ་རུ་གྲོངས་ཏེ་མོང་
མེ་ཐེ་སྤྱི་པའི་དུར་གནས་ཀྱི་མཱ་ལེ་, ཏུ་ཕུ་ལའེ་ཞིའི་དུར་ས་དང་ཐག་མི་རིང་བའི་
སར་སྦས།
1934ལོ།
ཀྲུང་མ་གཞོན་པའི་ཆུང་མ་གཉིས་པ་ཨང་ལི་ཨ་ཐེ་ • ལི་ཉི་ཨའེ་གྲོངས་ཏེ་
ཁོང་མོ་ཡང་མོང་མེ་ཐེ་སྤྱི་པའི་དུར་སར་སྦས།
377



མཇུག་བྱང་།
《ཇ་ཤིང་མེ་ཏོག་མ་》ནི་དུས་རབས་བཅུ་དགུ་པའི་ནང་ཧྥ་རན་སིའི་རྩོམ་
པ་པོ་ཀྲུང་མཱ་གཞོན་པས་བརྩམས་པའི་འཛམ་གླིང་གི་གྲགས་ཅན་བརྩམས་སྒྲུང་
ཞིག་ཡིན། བརྩམས་སྒྲུང་འདི་སྤྱི་ལོ་1848ལོར་ཧྥ་རན་སིའི་པཱ་ལི་རུ་དཔེ་སྐྲུན་
བྱས་མ་ཐག་པཱ་ལི་ཧྲིལ་པོར་སྙན་གྲགས་ཡོངས་སུ་ཁྱབ་པ་དང༌། དེ་རྗེས་རིམ་
བཞིན་ཡིག་རིགས་མི་འདྲ་བ་མང་པོར་བསྒྱུར་ཏེ་དུས་ད་ལྟ་བར་འཛམ་གླིང་ས་
ཕྱོགས་ཁག་ཏུ་ཉམས་པ་མེད་པར་གནས་ཡོད། རང་རྒྱལ་ཁོ་ནར་བརྩམས་སྒྲུང་
འདིའི་རྒྱ་ཡིག་གི་འགྱུར་ཁག་བཞི་ཙམ་བྱུང་བ་དང་། དུས་རབས་ཉི་ཤུ་པའི་ལོ་
རབས་བརྒྱད་ཅུའི་ནང་གི་ རྒྱ་འགྱུར་ཁོ་ནར་མཚོན་ནའང་ད་བར་ཁྱོན་དེབ་
གྲངས་བརྒྱ་ཕྲག་འགའ་ཞིག་འགྲེམ་སྤེལ་བྱས་ཤིང༌། འདི་ནི་རང་རྒྱལ་རྒྱ་ཡིག་
གི་ཀློག་པ་པོར་གོམས་འདྲིས་ཆེ་ཤོས་ཡོད་པ་དང༌། ཆེས་དགའ་ཤོས་བྱེད་པ།
ཁྱབ་རྒྱ་ཆེ་ཤོས་ཡིན་པ། ཤུགས་རྐྱེན་ཆེ་ཤོས་ལྡན་པ་བཅས་ཀྱི་ཕྱི་རྒྱལ་གྱི་གྲགས་
ཅན་བརྩམས་སྒྲུང་ཞིག་ཡིན།
དེ་ཡང་གྲགས་ཅན་བརྩམས་སྒྲུང་འདིར་ད་བར་བོད་ཡིག་གི་འགྱུར་ཞིག་
མེད་རྐྱེན་ཡིག་རིགས་གཞན་མི་མཁྱེན་པའི་བོད་ཡིག་གི་ཀློག་པ་པོ་ཚོར་བརྩམས་
སྒྲུང་འདིའི་སྒྱུ་རྩལ་གྱི་ཉམས་འགྱུར་ལ་ཤེས་རྟོགས་དང་མྱོང་རོལ་མེད་པ་མ་ཟད།
ཐ་ན་མིང་ཙམ་ཡང་མི་ཤེས་པར་འདུག་པས་ཁོ་བོས་དོན་དེར་དམིགས་པ་དང་།
གཞན་བོད་ཡིག་གི་ཐོག་ནས་གསར་རྩོམ་ལ་འཇུག་པར་ཞེན་པའི་གཞོན་སྐྱེས་
རྩོམ་པ་པོ་དག་ལ་ ཕན་པ་འདྲ་མི་ཡོང་ངམ་སྙམ་སྟེ་དུས་ རབས་ཉི་ཤུ་པའི་ལོ་
རབས་བརྒྱད་ཅུའི་རྒྱ་འགྱུར་དེ་མ་ཕྱིར་བཟུང་ནས་བརྩམས་སྒྲུང་འདི་བོད་ཡིག་
ཏུ་བསྒྱུར་བ་ཡིན། བརྩམས་སྒྲུང་འདི་བོད་ཡིག་ཏུ་བསྒྱུར་བའི་བྱ་རིམ་ནང་ཡུན་
རིང་གཅིག་ ཏུ་ གཤིབ་ པའི་ བདག་ གི་ བློ་ དཀར་ ལས་ གྲོགས་ པ་ པདྨ་ གཡང་
378



འཛོམས་དང་ཉི་མ་མཚོ་གཡང་གཉིས་ཀྱིས་ལས་ཞོར་གྱི་དུས་ཁོམ་གང་ཡོད་སྤྱད་
ནས་ཐོག་མའི་གློག་ཀླད་ཀྱི་པར་གཞི་སྒྲིག་པར་རོགས་རམ་གང་ལེགས་གནང་བ་
དང༌། ལྷག་དོན་བོད་ལྗོངས་མི་དམངས་དཔེ་སྐྲུན་ཁང་གི་བོད་ཡིག་རྩོམ་སྒྲིག་
ཁང་དང་འགྲེམ་སྤེལ་ཁང་གཉིས་ནས་བརྩམས་སྒྲུང་འདིའི་དཔེ་སྐྲུནཱ་་སྤེལ་ཐད་
མཐོང་ཆེན་དང་ཐུགས་ཁུར་གཟབ་བཞེས་གནང་བྱུང་བས་འདིར་ཆེད་མངགས་
ཐུགས་རྗེ་ཆེ་ཞུ་རྒྱུ་དང་འབྲེལ་ སླད་ཀྱང་མཐུན་རྐྱེན་བཟང་པོ་འདི་ལྟ་ ཐོབ་ཚེ་
བརྩམས་ཆོས་གཞན་ གྱི་ ཐོག་ནས་སླར་ ཀློག་པ་པོ་རྣམས་དང་མཇལ་ཆོག་པ་
བཅས།
ཕྲན་ཨོ་རྒྱན་རྡོ་རྗེས།
2009ལོའི་ཟླ་3ཚེས་5ཉིན་ཡུལ་མཆོག་རྩེད་ཐང་ནས།
379



ཇ་ཤིང་མེ་ཏོག་མ།
ཕྱོན་་པ་པོ་
ཡིག་བསྒྱུར།
རྩོམ་སྒྲིག་འགན་འཁུར་བ།
མདུན་ཤོག་འཆར་འགོད་པ། །
དཔེ་སྐྲུན་ཚན་པ།
པར་འདེབས་ཚན་པ།
དེབ་ཚད།
(ཧྥ་རན་སི་]ཀྲུང་མཱ་གཞོན་པ།
ཨོ་རྒྱན་རྡོ་རྗེ།
དོན་གྲུབ་ཕུན་ཚོགས།
སྐལ་ནོར།
བོད་ལྗོངས་མི་དམངས་དཔེ་སྐྲུན་ཁང་།
(ལྷ་ས་གླིང་སྐོར་བྱང་ལམ་སྒོ་ཨང་2)པ）
ལྷ་ས་ཧྥུ་མིང་པར་འདེབས་འགན་འཁྲི་ཚད་ཡོད་ཀུང་སི།
850 X 1168 1/32
12.25
ཁྲི་21
2009ལོའི་ཟླ་6པར་པར་གཞི་1བསྒྲིགས།
2010ལོའི་ཟླ་5པར་པར་ཐེངས་2བཏབ།
3,001 -7,500
ISBN978 - 7-223 - 02663 - 5
19. 50
པར་ཤོག
ཡིག་གྲངས།
པར་གཞི།
པར་ཐེངས།
པར་གྲངས།
དཔེ་དེབ་ཨང་གྲངས།
རིན་གོང་སྒོར།
ཀ *
པར་གཞི་སྒེར་བདག་ཡིན་པས་འདུ་བཅོས་པ་ང་འདེབས་མི་ཆོག
